General Motors (w skrócie GM) – amerykański koncern motoryzacyjny założony 16 września 1908 roku zajmujący się m.in. produkcją samochodów osobowych i dostawczych, silników okrętowych, instalacji przemysłowych, technologii komunikacyjnych oraz usługami finansowymi. GM jest spółką publiczną od 20 grudnia 1916 roku notowaną na Giełdzie Nowojorskiej tzw. Wall Street. Jedno z największych przedsiębiorstw na świecie z siedzibą w Detroit.
Buick – amerykańska marka powstała w 1903 roku
Cadillac – amerykańska marka powstała w 1902 roku, w GM od 1909 roku
Chevrolet – amerykańska marka powstała w 1911 roku
GMC – amerykańska marka powstała w 1902 roku, w GM od 1909 roku
Holden – australijska marka powstała w 1856 roku
FAW – chińska marka powstała w 1953 roku
Baojun – chińska marka powstała w 2010 roku
Wuling – chińska marka powstała w 2007 roku
Bedford – brytyjska marka istniejąca w latach 1930–1986
Daewoo – południowokoreańska marka założona w 1967 roku
Geo – amerykańska marka istniejąca w latach 1989–1998
Hummer – amerykańska marka założona w 1992 roku, należąca do GM w latach 1999–2010
LaSalle – amerykańska marka istniejąca w latach 1927–1940
Oldsmobile – amerykańska marka założona w 1897 roku, należąca do GM w latach 1908–2004
Opel – niemiecka marka powstała w 1862 roku, należąca do GM w latach 1929–2017
Vauxhall – brytyjska marka powstała w 1857 roku, należąca do GM w latach 1925–2017
Pontiac – amerykańska marka istniejąca w latach 1926–2010
Saab – szwedzka marka istniejąca w latach 1947–2014, należąca do GM w latach 1990–2010
Saturn – amerykańska marka istniejąca w latach 1985–2009
Amerykańskie przedsiębiorstwo General Motors zostało założone 16 września 1908 roku jako kompania holdingowa dla Buicka. Ze względu na dynamiczny rozwój rozpoczęto pozyskiwanie innych przedsiębiorstw zajmujących się produkcją samochodów. W ten sposób doszło do fuzji Oldsmobile po połączeniu z Olds Motor Vehicle Company w 1908 roku, a także Cadillaca (kupiony 29 lipca 1909 roku przez GM za 5,5 miliona dolarów).
Polityka fuzji na rynku amerykańskim kontynuowana była do momentu, w którym przemysł samochodowy USA skupił się w rękach trzech korporacji: General Motors, Chryslera i Forda. W 1925 roku General Motors przejął brytyjskiego producenta samochodów Vauxhall, a w 1929 roku niemieckiego Opla.
General Motors był pierwszą amerykańską korporacją, która w 1955 roku ogłosiła zysk jednoroczny przekraczający miliard dolarów. 28 maja 1999 roku z GM wyodrębniono Delphi Automotive Systems.
W pierwszej dekadzie XXI wieku koncern borykał się z problemami finansowymi. Z funkcji prezesa w 2009 roku ustąpił Rick Wagoner, zastąpił go Fritz Henderson.
1 czerwca 2009 roku koncern ogłosił bankructwo i przeszedł w stan upadłości. 11 lipca 2009 roku GM zostało wykupione przez Departament Skarbu USA i od tego czasu prowadzi działalność jako General Motors Company. Część praw do marki Saab odkupiło chińskie przedsiębiorstwo BAIHC.
Po ponad 2 latach od ogłoszenia bankructwa i półtora roku od restrukturyzacji koncern wypracował 9 mld USD zysku w 2011 roku (z czego 7 mld w samej Ameryce Północnej) – najwięcej w swojej dotychczasowej historii. W tym samym czasie przedsiębiorstwo wyprodukowało 9 milionów samochodów (o 7.6% więcej niż w 2010 roku), stając się tym samym ponownie największym koncernem samochodowym świata pod względem wielkości produkcji. Wcześniej tytuł ten należał do japońskiej korporacji Toyota.
Według badania waszyngtońskiej organizacji Good Jobs First koncern General Motors otrzymał ok. 3,5 mld dolarów dotacji z programów federalnych i stanowych w okresie 2010-2013 – co uplasowało go na 4. miejscu wśród najbardziej dotowanych firm w Stanach Zjednoczonych.
W latach 70. XX wieku za czasów przywództwa Edwarda Gierka planowano wybudować w Polsce fabrykę samochodów dostawczych, produkującą dostawcze samochody osobowe w nadwoziu dostawczym lub terenowym na licencji General Motors, produkującą 200 tys. pojazdów rocznie. Wstępnie zaczęto wybierać lokalizację. Z różnych względów plany nie zostały zrealizowane.
General Motors Corporation wybudował w czasie 22 miesięcy Zakład Opel Polska w Gliwicach. W kwietniu 1998 roku rozpoczął produkcję części i podzespołów samochodowych, a w sierpniu tegoż roku pierwszy Opel Astra Classic opuścił linię montażową zakładu. General Motors Corporation zainwestował w Gliwicach 550 mln USD i zatrudnił ponad 3000 pracowników. GM jest jednym z największych inwestorów na Śląsku. Obecnie fabryka w Gliwicach nosi nazwę General Motors Manufacturing Poland. W GMMP poza Oplami produkowane są też samochody innych marek: Buick, Vauxhall i Holden.
GM Chronos (1991)
GM AUTOnomy (2002)
GM Hy-Wire (2003)
GM Sequel (2005)
GM EcoJet (2006)
GM Chaparral Volt (2008)
GM Bare Necessities Truck (2009)
GM Bare Necessities Car (2009)
GM Car Hero (2009)
GM Targa Evo (2011)
General Motors Manufacturing Poland
Roger Smith
Wielki amerykański skandal tramwajowy
General Motors – strona oficjalna (ang.)
Notowania GM na NYSE (ang.)
Historia obecności General Motors w Polsce po 1989 r.