Morze Baffina (ang. Baffin Bay) – morze w Arktyce leżące pomiędzy Grenlandią na wschodzie, Ziemią Baffina na zachodzie, Wyspą Ellesmere’a i Wyspą Devon na północy. Na południu łączy się z Oceanem Atlantyckim za pośrednictwem Cieśniny Davisa, natomiast na północy – z Oceanem Arktycznym za pośrednictwem kilku cieśnin:
Cieśnina Smitha
Cieśnina Robesona
Cieśnina Lancastera
Morze Baffina jest pokryte lodem od jesieni do wiosny. Przez cały rok licznie występują na nim góry lodowe. Akwen został odkryty i skartowany w 1616 przez kpt. Roberta Bylota. Nazwa morza pochodzi od nazwiska angielskiego żeglarza Williama Baffina.
Ze względu na surowe warunki Morze Baffina jest praktycznie nieużytkowane gospodarczo. Stanowi przedmiot zainteresowania geologów.
Encyklopedia audiowizualna Britannica : geografia. Cz. 1. Poznań: Wydawnictwo Kurpisz, 2006. ISBN 978-83-60563-07-6.