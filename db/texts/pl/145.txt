Boney M. – zachodnioniemiecka grupa muzyczna grająca muzykę disco, euro disco, dance i eurodance, która odniosła sukces w latach 70. XX wieku.
Zespół został utworzony w RFN w 1976 z inicjatywy Franka Fariana.
Wydany w 1978 roku utwór „Nightflight to Venus” jest w rzeczywistości przeredagowaną wersją przeboju Cozy’ego Powella „Dance With the Devil”. W dłuższej wersji piosenki „Rasputin” wstęp perkusyjny jest również cytatem z tego samego utworu Powella.
W 1978 roku Boney M. był pierwszym zespołem muzycznym z Zachodu (Niemiec) zaproszonym przez Leonida Breżniewa do ZSRR. Artyści przylecieli samolotem Aerofłotu z Londynu do Moskwy, gdzie na Placu Czerwonym zaśpiewali dla 2700 Rosjan. Rok później na scenie Opery Leśnej, podczas Sopockiego Festiwalu Interwizja wystąpił zespół Boney M. z zakazaną w Polsce piosenką „Rasputin”. Telewizja nadała ten występ z jednodniowym poślizgiem, wycinając kontrowersyjną – godzącą w sojusz z ZSRR – piosenkę. Zespół w Sopocie 1979 wystąpił w składzie: Bobby Farrell, Liz Mitchell, Maizie Williams i Marcia Barrett. Był to oficjalny skład zespołu z pierwszego okresu jego istnienia – w składzie tym nagrano pierwsze sześć płyt. W trakcie nagrywania płyt śpiewały jednak tylko Liz Mitchell (większość wokali solo) i Marcia Barett oraz menadżer zespołu Frank Farian, a w kilku utworach gościnnie wokalistka zespołu Eruption Precious Wilson; Bobby Farrell i Maizie Williams występowali tylko na scenie. W szczegółowych informacjach zamieszczanych na wewnętrznych okładkach płyt (gdzie znajdowały się dane o osobach uczestniczących w nagraniu każdego konkretnego utworu) nazwiska wokalistów były jawnie podawane, zatem nie było tu mistyfikacji takiej, jakiej Frank Farian dopuścił się po latach z grupą Milli Vanilli.
Singel „Rivers of Babylon”, ze słowami częściowo zaczerpniętymi z Psalmów 137 oraz 19, stał się drugim najlepiej sprzedającym się singlem wszech czasów w Wielkiej Brytanii. Pierwszym wykonawcą piosenki była jednakże jamajska grupa reggae The Melodians, w skład której wchodzili autorzy napisanej piosenki – Brent Dowe i Trevor McNaughton. Zespół nagrał „Rivers of Babylon” w 1969 i dzięki niej zdobył pewną popularność. Singel „Mary's Boy Child/Oh My Lord” z 1978, trafił do księgi rekordów Guinnessa jako najszybciej sprzedający się singel wszech czasów – sprzedaż w ciągu 4 tygodni grudnia 1978 roku wyniosła na świecie 2,5 miliona egzemplarzy.
Lata 80. to pasmo wzlotów i upadków. Producent pozwolił Bobby’emu Farellowi wokalnie udzielać się w piosenkach Boney M. („Train to Skaville” i „We Kill the World”). Nie trwało to jednak długo z prostej przyczyny – w 1981 roku Farrell został wyrzucony z zespołu po nagraniu albumu Boonoonoonoos. Powodem miało być nieprofesjonalne podejście tancerza do obowiązków, a jego miejsce zajął Reggie Tsiboe. Do zespołu Bobby Farell powrócił w 1984 roku.
30 grudnia 2010 roku w Sankt Petersburgu zmarł wokalista zespołu – Bobby Farrell.
Boney M. 1976 - 1981 oraz 1984 - 1989  Bobby Farrell, Liz Mitchell, Maizie Williams i Marcia Barrett - oryginalny skład z czasów największej świetności
Boney M. featuring Liz Mitchell, Patricia 'Lorna' Foster, Carol Grey i Tony 'Tony Tony' Ashcroft.
Boney M. featuring Maizie Williams, Sheyla Bonnick, Glen Goldsmith i Rosemary Martin.
Boney M. featuring Bobby Farell, Edna Proctor, Maureen Pengel i Jacqueline Jonkers.
Sheyla Bonnick, Jacqueline Bryan-Olatuni, Mark Martin, i Francesca Mowatt, czyli skład bandu Sheyla Bonnick’s Boney M.
ostatnio również Annis Peters i Marcia Barrett zdecydowały się na powołanie do życia swojej wersji Boney M.Wszystkie składy wykonują nadal przeboje sprzed lat, czasem w nowych aranżacjach.
Take the Heat off Me (1976)
Love for Sale (1977)
Nightflight to Venus (1978)
Oceans of Fantasy (1979)
Boonoonoonoos (1981)
Christmas Album (1981)
Ten Thousand Lightyears (1984)
Eye Dance (1985)
The Magic of Boney M. – 20 Golden Hits (1980)
Children of Paradise – The Greatest Hits of Boney M. – Vol. 2 (1981)
Kalimba de Luna – 16 Happy Songs (1984)
Fantastic Boney M. (1984)
Christmas with Boney M. (1984)
The Best of 10 Years – 32 Superhits (1986)
The 20 Greatest Christmas Songs (1986)
Greatest Hits of All Times – Remix '88 (1988)
Greatest Hits of All Times – Remix '89 – Volume II (1989)
The Collection (1991)
Daddy Cool – Star Collection (1991)
Happy Christmas (1991)
Gold – 20 Super Hits (1992)
The Most Beautiful Christmas Songs of the World (1992)
The Greatest Hits (1993)
More Gold – 20 Super Hits Vol. II (1993)
Hit Collection (1996)
Best in Spain (1996)
The Best of Boney M. (1997)
Norske Hits (1998)
A Wonderful Christmas Time (1998)
Christmas Party (1998)
Ultimate (1999)
20th Century Hits (1999)
„Baby Do You Wanna Bump?” (1975)
„Daddy Cool” (1976)
„Sunny” (1976)
„Belfast” (1977)
„Ma Baker” (1977)
„Hooray Hooray, It's A Holi-Holiday” (1978)
„Painter Man” (about Andy Warhol, 1978)
„Rasputin” (1978)
„Rivers of Babylon” (1978) (z przebojem „Brown Girl in the Ring”)
„El Lute” (1979)
„Felicidad (Margherita)” (listopad 1980)
„Gadda-Da-Vida” (1980)
„We Kill The World” (wrzesień 1981)
„Jambo – Hakuna Matata (No Problems)” (czerwiec 1983)
„Happy Song” (1984)
„Kalimba Da Luna” (1984)
„Young, Free and Single” (sierpień 1985)
„Daddy Cool – Anniversary Remix '86" (1986)
„Everybody Wants To Dance Like Josephine Baker” (1989)
Boney M (ang.) w Discogs.com