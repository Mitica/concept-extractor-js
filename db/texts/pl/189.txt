Fundusze Norweskie i Fundusze Europejskiego Obszaru Gospodarczego (EOG)
Fundusze Norweskie i Fundusze EOG (Norweski Mechanizm Finansowy oraz Mechanizm Finansowy Europejskiego Obszaru Gospodarczego) są formą bezzwrotnej pomocy zagranicznej przyznanej przez Norwegię, Islandię i Liechtenstein 16 państwom członkowskim Unii Europejskiej w zamian za korzystanie z pełnego dostępu do rynków i przepływu towarów w Unii Europejskiej, której państwa te nie są członkami.
Głównymi celami funduszy norweskich i funduszy EOG są: przyczynianie się do zmniejszania różnic ekonomicznych i społecznych w obrębie Europejskiego Obszaru Gospodarczego oraz wzmacnianie stosunków dwustronnych pomiędzy państwami-darczyńcami a państwem-beneficjentem.
Poprzez Fundusze Norweskie i Fundusze EOG, Liechtenstein, Islandia i Norwegia (kraje EFTA) przyczyniają się również do wzmocnienia podstawowych europejskich wartości, takich jak demokracja, tolerancja i praworządności.
Pomoc ta kierowana jest do najmniej zamożnych krajów Unii Europejskiej o najniższym PKB. Kraje EFTA w zamian oczekują możliwości korzystania ze swobód jednolitego rynku. W projekcie na lata 2004–2009 Polsce przyznano w ramach Norweskiego Mechanizmu Finansowego 263,938 mln euro (w ramach obu funduszy przyznano 533,51 mln euro).
Główne cele tego dofinansowania to: zmniejszenie różnic ekonomicznych i społecznych w ramach Europejskiej Wspólnoty Gospodarczej, wspieranie nowych członków UE w jej rynku wewnętrznym oraz wspieranie dwustronnej współpracy. Środki te kierowane są do wszystkich instytucji sektora publicznego i prywatnego oraz instytucji pozarządowych danego kraju. Minimalna kwota dofinansowania pojedynczego projektu to 250 tys. euro.
Szwajcarsko-Polski Program Współpracy
Norweski Mechanizm Finansowy (ang.)
Fundusze norweskie i EOG 2009–2014