Austriacka Partia Ludowa (niem. Österreichische Volkspartei, ÖVP) – austriacka partia chrześcijańsko-demokratyczna. Z partii wywodziło się pięciu kanclerzy, a także prezydenci Kurt Waldheim i Thomas Klestil. ÖVP należy do Europejskiej Partii Ludowej.
Ugrupowanie powstało 17 kwietnia 1945, partia stała się kontynuatorką działającej do pierwszej połowy lat 30. Partii Chrześcijańsko-Społecznej. ÖVP była główną partią rządzącą nieprzerwanie do 1970, w tym od 1966 sprawując samodzielne rządy. Kanclerzami z ramienia Austriackiej Partii Ludowej w tym okresie byli kolejno: Leopold Figl (1945–1953), Julius Raab (1953–1961), Alfons Gorbach (1961–1964), Josef Klaus (1964–1970) i Wolfgang Schüssel (2000–2007).
W 1987 ludowcy powrócili do rządu, współtworząc koalicję rządową z Socjaldemokratyczną Partią Austrii. Przez trzynaście lat jej przedstawiciele sprawowali urząd wicekanclerza. Po wyborach w 1999 ÖVP, która zajęła trzecie miejsce, zdecydowała się na koalicję z Wolnościową Partią Austrii (która uzyskała poparcie wyższe o około 400 głosów). W jej ramach lider konserwatystów Wolfgang Schüssel został powołany na kanclerza. Koalicja z FPÖ, która była określana jako partia ksenofobiczna i nacjonalistyczna, było przyczynkiem do zastosowania przez Unię Europejską sankcji wobec państwa członkowskiego – przez osiem miesięcy pozostałe kraje miały zamrożone stosunki z Austrią. Sojusz ten nie wpłynął negatywnie na poparcie dla Austriackiej Partii Ludowej, która zdecydowanie wygrała wybory w 2002, dzięki czemu jej lider pozostawał kanclerzem do 2007. Po wyborach z 2006 ÖVP powróciła do roli mniejszego partnera w tzw. wielkiej koalicji z socjaldemokratami.
Koalicja ta funkcjonowała w okresie czterech kolejnych gabinetów kierowanych przez socjaldemokratów. W maju 2017 nowy lider ludowców Sebastian Kurz opowiedział się za przeprowadzeniem przedterminowych wyborów. Zostały one przeprowadzone w październiku tegoż roku i zakończyły się zwycięstwem ludowców, którzy kilka tygodni później zawiązali porozumienie rządowe z Wolnościową Partią Austrii. W jego ramach nowym kanclerzem Austrii został przewodniczący ÖVP Sebastian Kurz.
1945–1945: Leopold Kunschak
1945–1952: Leopold Figl
1952–1960: Julius Raab
1960–1963: Alfons Gorbach
1963–1970: Josef Klaus
1970–1971: Herman Withalm
1971–1975: Karl Schleinzer
1975–1979: Josef Taus
1979–1989: Alois Mock
1989–1991: Josef Riegler
1991–1995: Erhard Busek
1995–2007: Wolfgang Schüssel
2007–2008: Wilhelm Molterer
2008–2011: Josef Pröll
2011–2014: Michael Spindelegger
2014–2017: Reinhold Mitterlehner
od 2017: Sebastian Kurz
Wybory do Rady Narodowej1945 – 49,8% – 85 mandatów (z 165)
1949 – 40,0% – 77 mandatów
1953 – 41,3% – 74 mandatów
1956 – 46,0% – 82 mandatów
1959 – 44,2% – 79 mandatów
1962 – 45,4% – 81 mandatów
1966 – 48,4% – 74 mandatów
1970 – 44,6% – 78 mandatów
1971 – 43,1% – 80 mandatów (z 183)
1975 – 42,9% – 80 mandatów
1979 – 41,9% – 77 mandatów
1983 – 43,2% – 81 mandatów
1986 – 41,2% – 77 mandatów
1990 – 32,0% – 60 mandatów
1994 – 27,6% – 52 mandatów
1995 – 28,2% – 53 mandatów
1999 – 26,9% – 52 mandatów
2002 – 42,3% – 79 mandatów
2006 – 34,3% – 66 mandatów
2008 – 25,6% – 50 mandatów
2013 – 24,0% – 47 mandatów
2017 – 31,5% – 62 mandatyWybory do Parlamentu Europejskiego1996 – 29,7% – 7 mandatów (z 21)
1999 – 30,7% – 7 mandatów (z 21)
2004 – 32,7% – 6 mandatów (z 18)
2009 – 30,0% – 6 mandatów (z 17)
2014 – 27,0% – 5 mandatów (z 18)