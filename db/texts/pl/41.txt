Sojusz 14 Marca (arab. حلف 14 آذار) – sojusz antysyryjskich ugrupowań politycznych powstały po cedrowej rewolucji w Libanie. W jego skład weszli przedstawiciele różnych nurtów politycznych (liberałowie, konserwatyści, socjaliści, nacjonaliści i umiarkowani islamiści) oraz religijnych (sunnici, chrześcijanie, druzowie). Na arenie międzynarodowej wspierany jest głównie przez Arabię Saudyjską i Stany Zjednoczone.
Liderami sojuszu są: Saad Hariri (młodszy syn byłego premiera Rafika Haririego), Samir Dżadża (Siły Libańskie) i Amin Dżemajel (były prezydent kraju, Falangi Libańskie). W wyborach parlamentarnych w 2005 roku  ugrupowania wchodzące w skład sojuszu zdobyły 72 ze 128 miejsc w libańskim Zgromadzeniu Narodowym, a w ostatnich - 71 mandatów. Do stycznia 2011 roku Sojusz 14 Marca współtworzył rząd jedności narodowej, natomiast po desygnowaniu na premiera Nażiba Mikatiego przeszedł do opozycji.Blok jest tworzony przez:
Strumień Przyszłości (Tayyar Al Mustaqbal), (partia świecka, głównie sunnici),
Siły Libańskie (Al-Kuwat al-Lubnānijja), (partia świecka, głównie maronici),
Zgromadzenie Kurnet Szehwan (głównie maronici),
Libańska Partia Socjalno-Demokratyczna (Falangi Libańskie) (Hizb al-Kataeb),
Narodowa Partia Liberalna (Hizb al-Ahrar al-Watani),
Ruch Niepodległości (Harakit al-Istiklal),
Ruch Demokratycznej Odnowy (partia świecka),
Demokratyczny Ruch Lewicy (partia świecka),
Ormiańska Partia Demokratyczno-Liberalna (Ramgavar Azadakan) (Ormianie),
Socjalno-Demokratyczna Partia Hunczakian (Ormianie),
Libański Blok Narodowy (chrześcijanie),
Wolny Ruch Szyicki (szyici).Byli członkowie:
Socjalistyczna Partia Postępu (Hizb al-Takadummi al-Isztiraki) Walida Dżumblatta (partia świecka, głównie druzowie i maronici),
Blok Trypolijski Mohammada Safadiego (głównie sunnici).
Sojusz 8 Marca
Oficjalna strona internetowa Sojuszu 14 Marca (arab. • ang. • fr. • port.)