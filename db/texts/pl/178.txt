Electronic Arts – amerykański producent oraz wydawca gier komputerowych i wideo. Firma została założona przez Tripa Hawkinsa w 1982. W pierwszej połowie 2011 roku firma EA była pierwszym co do wielkości wydawcą gier na zachodnich rynkach, z roczną sprzedażą sięgającą 4 miliardów dolarów. Jest też właścicielem platformy dystrybucji cyfrowej Origin.
W kwietniu 2012 roku serwis The Consumerist przyznał Electronic Arts antynagrodę najgorszej firmy w Ameryce. Przyczyniły się do tego wysokie ceny gier oraz okrajanie ich z zawartości, z zamiarem późniejszego wydawania dodatków DLC. Firma ponownie otrzymała ten tytuł w kwietniu 2013.
W skład Electronic Arts wchodzą następujące przedsiębiorstwa:
EA Worldwide Studios: wszystkie gry z wyjątkiem sportowych
EA Sports: gry sportowe
EA Maxis: gry z serii SimCity, The Sims i Spore
EA All Play: gry typu casual oraz mobilneW większości państw gdzie wydawane są gry EA, założone są także filie dystrybucyjne na przykład Electronic Arts Polska.
Visceral Games w Redwood City w Kalifornii (poprzednio EA Redwood Shores), założone w 1998, zamknięte w 2017
EA Canada w Vancouver (poprzednio Black Box Games), kupione w 1991, zamknięte w kwietniu 2013 roku
EA Montréal w Montrealu, założone w 2003
EA Tiburon w Orlando na Florydzie (poprzednio Tiburon Entertainment), kupione w 1998
Danger Close Games w Los Angeles (poprzednio Dreamworks Interactive i EA Los Angeles), kupione w 2000
EA UK w Surrey w Wielkiej Brytanii
EA Chicago w Hoffman Estates w Illinois (poprzednio NuFX, Inc), kupione w 2003
EA DICE w Sztokholmie (poprzednio Digital Illusions), kupione w 2005
EA Freestyle w San Francisco (poprzednio EA BIG)
BioWare w Edmonton w Kanadzie, kupione w 2007
Do gamy produktów Electronic Arts należą serie:
FIFA Manager
FIFA Street
Medal of Honor
Battlefield
Need for Speed
Władca Pierścieni
Harry Potter
Mass Effect
Real Racing
Bulletstorm
Tiger Woods
Command & Conquer