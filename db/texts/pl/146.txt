The Offspring – amerykańska grupa punkrockowa, założona w 1984 roku przez Bryana Hollanda (Dexter Holland) i Grega Kriesela (Greg K). Początkowo nosili nazwę Manic Subsidal. Do grupy dołączali kolejno: Kevin Wasserman (Noodles), James Lilja (szybko odszedł zastąpiony przez Rona Welty), Ron Welty (odszedł 18 marca 2003), Rona zastąpił Atom Willard, odszedł w sierpniu 2007, obecnie na jego miejscu gra Pete Parada.
Bryan Holland (Dexter Holland) – śpiew, gitara (od 1984)
Gregory Kriesel (Greg K) – gitara basowa, śpiew (od 1984)
Kevin Wasserman (Noodles) – gitara, śpiew (od 1985)
Pete Parada – perkusja (od lipca 2007)
Jim Benton – perkusja (1984)
Doug Thompson – śpiew (1984)
James Lilja – perkusja; odszedł po wydaniu pierwszego singla w 1987 r. (1984-1987)
Ron Welty – perkusja; odszedł z zespołu w 2003 r. (1987-2003)
Josh Freese – perkusja (2003, 2007)
Adam Willard (Atom Willard) - perkusja; zrezygnował z gry w The Offspring na rzecz Angels & Airwaves (2003-2007)
W 1984 roku osiemnastoletni Bryan Holland (Dexter Holland – śpiew, gitara) ze swoim o rok starszym kolegą, Gregorym Krieselem (Greg K – gitara basowa) po tym gdy odmówiono im wstępu na koncert punkrockowego zespołu Social Distortion w przypływie gniewu postanowili założyć własny zespół o nazwie Manic Subsidal. Do zespołu dołączyli Kevin Wasserman (Noodles – gitara) i James Lilja (perkusja). Ten ostatni został szybko zastąpiony przez szesnastoletniego wtedy Rona Welty'ego.
Zmienili nazwę na The Offspring i przyłączyli się do wytwórni Nemesis i w 1988 roku nagrali płytę o nazwie The Offspring. Została ona wydana w marcu 1989 roku, co ciekawe jeszcze jako płyta winylowa i obecnie stanowi cenny egzemplarz w kolekcji każdego fana ponieważ niezwykle trudno ją spotkać w sprzedaży. Reedycje debiutanckiej płyty The Offspring wydano już na CD w listopadzie 1995 w wytwórni Nitro Records, założonej przez Dextera.
W 1991, po wydaniu singla Baghdad (1990) postanowili nagrać z pomocą wytwórni Epitaph (wytwórnia, która była wydawcą płyt takich zespołów jak: Bad Religion, Pennywise, L7 i NOFX) kolejna płytę (Ignition), która została wydana w 1992.
Dexter Holland założył wytwórnię Nitro Records, mającą za zadanie wspierać nowych artystów.
Ostatnią płytą The Offspring wydaną pod marką Epitaph był Smash (1994). Album odniósł na całym świecie ogromny sukces i został sprzedany w 11 milionowym nakładzie. Za sprawą piosenek "Come Out And Play" i "Self Esteem" The Offspring zyskało sobie popularność i miliony fanów na całym świecie. W wyniku licznych komplikacji spowodowanych postawą szefa Epitaph Records, Bretta Gurewitza po sukcesie albumu Smash grupa przyłączyła się do Columbia Records, wchodzącej w skład Sony Music (co wielu fanów miało im za złe – stawiano im zarzut komercji) i nagrała kolejno: Ixnay on the Hombre (1997), Americana (1998), Conspiracy of One (2000) i Splinter (2003).
W 2003 roku z zespołu odszedł perkusista Ron Welty. Jego miejsce zajął Atom Willard. Jednak nie uczestniczył on jeszcze w nagrywaniu albumu Splinter. Zagrał tam Josh Freese – na co dzień perkusista A Perfect Circle.
21 czerwca 2005 roku grupa wydała płytę Greatest Hits z największymi przebojami ze swojej prawie dwudziestoletniej działalności. Płyta zawiera także promujący ją singel Can't Repeat oraz wydany tylko na Greatest Hits wraz z DVD cover zespołu The Police – Next To You. Wraz z Greatest Hits pojawiło się DVD (Complete Music Video Collection) zawierające wszystkie dotychczasowe teledyski zespołu oraz kilka występów na żywo.
W lipcu 2005 Atom Willard oficjalnie ogłosił, że odchodzi z The Offspring by skoncentrować się na grze w zespole Angels & Airwaves.
27 lipca 2007 The Offspring ogłosił na swojej stronie internetowej, że Pete Parada będzie nowym perkusistą zespołu i zastąpi Atoma Willarda.
W czerwcu 2008 po pięcioletniej przerwie wydana została ósma studyjna płyta zespołu zatytułowana Rise and Fall, Rage and Grace. Premiera krążka miała miejsce 16 czerwca w Europie i 17 czerwca w USA. Album zawiera 12 premierowych piosenek, których producentem jest Bob Rock znany m.in. ze współpracy z Metallicą. Pierwszym singlem z nowego albumu jest utwór Hammerhead, który już 6 maja trafił do rozgłośni radiowych. Ponadto album został udostępniony do odsłuchania i pobrania na stronie zespołu w serwisie Imeem.
Następnie zespół koncertował odwiedzając różnorodne festiwale muzyczne, m.in. Summersonic Festival w Japonii, Soundwave Festival w Australii, X-Fest, KJEE Summer Roundup, KROQ Weenie Roast, Electric Festival w Hiszpanii, Rock in Rio 2008 w Portugalii oraz Rock am Ring i Rock im Park w Niemczech. Na festiwalach tych obok dobrze znanych piosenek zaprezentowane zostały utwory z nowej płyty: Hammerhead, Half-Truism i You're gonna Go Far Kid.
The Offspring (1989)
Ignition (1992)
Smash (1994)
Ixnay on the Hombre (1997)
Americana (1998)
Conspiracy of One (2000)
Splinter (2003)
Greatest Hits (2005)
Rise and Fall, Rage and Grace (2008)
Days Go By (2012)
You're Gonna Go Far Kid - "Wieczny student 3"
Original Prankster – "Zwierzak"
Beheaded 1999; I wanna be sedated (cover grupy Ramones) – "Zręczne ręce"
Smash It Up – "Batman Forever" (cover utworu grupy The Damned)
Come Out And Play – "Balonowy chłopak", "Klik: I robisz, co chcesz"
Defy You – "Orange County"
Nitro (Youth Energy) – "Varisty blues"
Take It Like a Man; Forever and a Day – "Obława"
Want You Bad – "Kocurek", "American Pie 2"
D.U.I. – "Koszmar minionego lata"
Dammit, I Changed Again – "Nowy"
Total Immortal (cover utworu grupy AFI) – "Ja, Irena i Ja"
Pretty Fly (For A White Guy) – "Ed, Edd i Eddy", "Frajer"
Americana – "Zabawy z bronią"
The Kids Aren't Alright - "Oni"
Oficjalna strona The Offspring (ang.)