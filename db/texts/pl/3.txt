Porto Alegre (wym. [ˈpoɾtʊ aˈlɛɡɾɪ]) – miasto w południowej Brazylii liczące razem z przedmieściami ponad 3 miliony mieszkańców.
Stolica stanu Rio Grande do Sul, port morski nad Lagoa dos Patos.
Choć jego początki sięgają XVIII wieku, to miasto zostało oficjalnie założone w 1809. Stanowi ważne centrum dla kultury gaúcho; tak też zwykle określa się mieszkańców stanu. Znane jest m.in. z churrasco, pieczonego mięsa, oraz chimarrão, mocnej herbaty przygotowanej z yerba mate. Miasto zamieszkuje mieszanka europejskich grup etnicznych. W 1963 roku gościło ono uniwersjadę.
Porto Alegre stanowi ważny ośrodek przemysłowy Brazylii i główne miasto w ramach Mercosul. Znajduje się tu kilka uniwersytetów.
Miasto znane jest ze swoich lewicowych preferencji, dlatego to tutaj miały miejsce pierwsze spotkania w ramach Światowego Forum Społecznego. Miasto stało się także znane dzięki eksperymentowi z demokracji uczestniczącej przy dorocznym planowaniu wydatków (budżet partycypacyjny).
Porto Alegre jest ważnym węzłem komunikacyjnym. Przebiega przez niego wiele dróg i linii kolejowych. Od 1985 roku posiada metro. W mieście jest także międzynarodowe lotnisko Salgado Filho.
W mieście konkurują ze sobą dwa kluby piłkarskie: Grêmio Porto Alegre i Internacional Porto Alegre.
Ronaldo de Assis Moreira
Bruno Coutinho Martins
Guilherme Haubert Sityá
Suzhou, Chińska Republika Ludowa
Kanazawa, Japonia
Petersburg, Rosja
Saint-Denis, Francja
Morano Calabro, Włochy
Ribeira Grande, Portugalia
La Plata, Argentyna
Punta del Este, Urugwaj
Natal, Brazylia
Rosario, Argentyna
Portalegre, Portugalia
Austin, Stany Zjednoczone
Newark, Stany Zjednoczone
Horta, Portugalia