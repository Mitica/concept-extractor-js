Wyspa Portowa (Wyspa Stogi) – wyspa w Gdańsku, otoczona wodami Zatoki Gdańskiej i Martwej Wisły. Powierzchnia wynosi 26,4 km².
Wyspa Portowa jest położona we wschodniej części miasta w mezoregionie Mierzeja Wiślana. Jest otoczona wodami:
od północy: Morzem Bałtyckim
od wschodu: Wisłą Śmiałą
od zachodu i południa: Martwą WisłąWisła Śmiała powstała w 1840, w wyniku zatoru lodowego wody w Wiśle, przerywając wydmy. Był to moment utworzenia wyspy – teren oblewany z trzech stron przez Bałtyk i Wisłę został odcięty od lądu.
Wyspa Portowa jest szeroka równoleżnikowo na ok. 7,5 km, a południkowo średnio ok. 3 km z ok. 5-kilometrowym wysunięciem ku północy, jakim jest Westerplatte.
Teren jest w miarę równy, występują tu jednak wydmy pasa nadmorskiego. Północno-wschodnia część wyspy porośnięta jest Lasem Miejskim.
Jezioro Bursztynowe
Po reformie podziału administracyjnego z 2011 roku, na Wyspie Portowej znajdują się następujące osiedla administracyjne:
Mieszkańcy wyspy stanowią 4,1% ludności Gdańska a jej powierzchnia 10% obszaru miasta. Gęstość zaludnienia jest o 59 punktów procentowych niższa od średniej miasta.
W dzielnicach Wyspy Portowej znajdują się następujące osiedla i podjednostki:
Dzielnica Krakowiec-Górki Zachodnie:
Górki Zachodnie
Dzielnica Przeróbka:
Westerplatte
Wisłoujście
Dzielnica Stogi:
Wyspa Portowa jest połączona z lądem dwoma mostami drogowymi, jednym mostem kolejowym i tunelem drogowym. Pierwszy most drogowy to Most Siennicki zbudowany w 1912, drugi to Most wantowy im. Jana Pawła II zbudowany w 2001.
W czerwcu 2014 r. rozpoczął się remont Mostu Siennickiego, połączony z remontem układu drogowego ulic: Siennickiej i Lenartowicza, a także biegnącej w ich ciągu linii tramwajowej wraz z pętlą na Przeróbce. Na początku tego samego miesiąca zakończyło się drążenie tunelu pod Martwą Wisłą, który stał się elementem Trasy Słowackiego. Jego otwarcie miało miejsce 24 kwietnia 2016. Połączył Wyspę Portową z zachodnią częścią miasta, w dzielnicy Letnica.
Na Wyspę można dojechać tramwajami linii 3, 8, 9. Ma tędy biec także planowana Trasa Sucharskiego. Istnieje też połączenie promowe z Nowym Portem.
Na Wyspie Portowej znajduje się Port Północny, jeden z największych terminali w Polsce. Zajmuje się głównie przeładunkiem masowym. Został on oddany do użytku w 1984. Obok znajduje się Głębokowodny terminal kontenerowy DCT, oddany do użytku w 2007.
W obrębie portu, na Wyspie Portowej znajdują się następujące nabrzeża: Krakowskie, Bytomskie, Przemysłowe, Chemików, Dworzec Drzewny, Rudowe, Administracyjne, Węglowe, Wisłoujście, OPP, Mew, Terminal Promowy Westerplatte, Zwycięstwa, Pokoju, Zamykające, Kapitanatu Portu, Północne, Zachodnie, Południowe, Pirs Węglowy, Pirs LPG, Pirs Rudowy, Terminal kontenerowy DCT.
Transport towarowy do portu zapewnia linia kolejowa nr 226.
Najbardziej znaną częścią Wyspy Portowej jest Westerplatte – miejsce obrony załogi polskiej składnicy tranzytowej przed wojskami niemieckimi, w dniach 1-7 września 1939. Na terenie Westerplatte zachowały się ruiny koszar oraz wartownie.Na terenie Wisłoujścia leży Twierdza Wisłoujście – dobrze zachowana twierdza z XVII wieku.Zabytkowy Szaniec Mewi.Zabytkowe warsztaty kolejowe przy ul. Siennickiej 25 (zbudowane w latach 1910-1920).Most Siennicki.Kolejowy most obrotowy.Budynek biurowy z końca lat 20. XX wieku, przy ul. Roberta de Plélo.Kościół Najświętszego Imienia Maryi (kamień węgielny położono w 1937), z cmentarzem Najświętszego Imienia Maryi założonym w latach 30. XX wieku.