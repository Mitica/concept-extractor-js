Siemianowice Śląskie (śl. Śymjanowicy, niem. Siemianowitz, Laurahütte; 1923–1927 Huta Laura-Siemianowice) – miasto na prawach powiatu w południowej Polsce, położone na Górnym Śląsku, w województwie śląskim, położone nad rzeką Brynicą, na Wyżynie Śląskiej, w centrum Górnośląskiego Okręgu Przemysłowego (GOP). Jest jednym z ośrodków centralnych konurbacji górnośląskiej.
Siemianowice Śląskie leżą na garbie chorzowsko-bytomskim, który leży na Wyżynie Katowickiej będącej częścią Wyżyny Śląskiej, na terenie Górnego Śląska. Miasto położone jest na terenie charakteryzującym się słabym naturalnym rozwinięciem rzeźby, jednak jest dość urozmaicona. Znajdują się liczne niecki, rowy, doliny rzeczne oraz łagodne wzgórza. Przez miasto przepływa Brynica oraz kilka mniejszych rzek.
Najwyższe wzniesienie znajduje się w Bytkowie – 320 m n.p.m., a najniższe punkty Siemianowic leżą na terenie dawnych Sadzawek i w dolinie Brynicy – najniższy punkt wysokości 260 m n.p.m. W topografii Siemianowic znaczna rolę odgrywają obok form naturalnych także formy będące rezultatem działalności człowieka. Są to hałdy, zwałowiska skały płonnej. Istnieją również zagłębienia powierzchni będące rezultatem: eksploatacji piasku i węgla. Pod względem geologicznym, Siemianowice położone są w Górnośląskim Zagłębiu Węglowym, obejmującym cały Górnośląski Okręg Przemysłowy i Rybnicki Okręg Węglowy. Siemianowice graniczą z: Katowicami, Chorzowem, Będzinem, Czeladzią, Piekarami Śląskimi i Wojkowicami.
Jest jednym z ośrodków centralnych konurbacji górnośląskiej.
W latach 1975–1998 miasto administracyjnie należało do województwa katowickiego.
Klimat miasta cechuje się pewną przewagą klimatu oceanicznego nad kontynentalnym. Maksymalna temperatura występuje najczęściej w lipcu i o kilka stopni przekracza 30 °C. Minimalna temperatura zdarza się w styczniu lub lutym i sięga około –20 °C. Średnia roczna temperatura oscyluje wokół 8 °C. Opady w mieście wynoszą przeciętnie 660–700 mm rocznie, a najbardziej deszczowym miesiącem jest lipiec. W mieście dominuje wiatr o kierunku południowo-zachodnim i zachodnim. Klimat Siemianowic był na przestrzeni XIX i XX zachwiany przez zanieczyszczenia atmosfery, zadymienia i zapylenia. Po upadku przemysłu ciężkiego, powietrze oczyściło się.
Gleby w Siemianowicach Śląskich najczęściej wykształcone są na podłożu czwartorzędowych osadów wodno-lodowcowych, czyli piasków, gliny oraz iłów. Podglebie utworzone z glin, glin piaszczystych, rzadziej z iłów, stanowi warstwę nieprzepuszczalną dla wód opadowych infiltrujących w głąb. W takich miejscach powstają stałe lub czasowo występujące strefy zawilgoceń i podtopień warstwy glebowej. Na podłożu holoceńskich osadów rzecznych (piaski, żwiry) na tarasie rzeki Brynicy w okolicach Bańgowa i Przełajki wykształciły się mady. Na podłożu triasowych skał węglanowych (wapienie, dolomity, margle) wykształciły się rędziny. Na północ od parku Pszczelnik, w Bańgowie i Przełajce na podłożu triasowych skał węglanowych (wapienie, dolomity, margle) wykształciły się również rędziny. Natomiast w Michałkowicach jest gleba triasu środkowego, czyli wapień muszlowy oraz triasu dolnego, czyli ret. Rędziny są najbardziej urodzajnymi glebami w Siemianowicach, generalnie przeważają w nim jednak gleby gliniasto-piaszczyste średniej i gorszej jakości. Na znacznej powierzchni miasta, a przede wszystkim na południu gleba jest zdegradowana w wyniku działalności przemysłu ciężkiego. Głównymi źródłami skażeń gleb są: składowiska odpadów komunalnych i przemysłowych, emisje gazów i pyłów oraz ścieki przemysłowe. Największym problemem Siemianowickich gleb są skażenia metalami ciężkimi (kadmem, ołowiem i cynkiem).
Głównym surowcem mineralnym wydobywanym w mieście był węgiel kamienny, a na północy rudy cynku i ołowiu. Oba surowce eksploatowane były metodą podziemną. Metodą odkrywkową wydobywane były gliny, piasek oraz wapienie. W złożu, w pokładach pozostało 51,3 mln ton węgla zasobów pozabilansowych, w tym grupy A – 29,6 mln ton i B – 21,7 mln ton.
Miasto w całości zlokalizowane jest w dorzeczu Wisły, oprócz północno-zachodniej części Michałkowic gdzie niewielki fragment dorzecza rzeki Odry (zlewnia Bytomki). Dział wodny I rzędu rozgraniczający oba dorzecza w Siemianowicach ma jednak przebieg niepewny, z powodu deformacji wywołanych działalnością górniczą. Dorzecze rzeki Wisły w granicach miasta to prawie wyłącznie fragment zlewni rzeki Brynicy, która stanowi północno-wschodnią granicę miasta na Przełajce i częściowo na Bańgowie. W całym mieście uchodzi do Brynicy tylko jeden ciek wodny – Rów Michałkowicki, który stanowi prawy dopływ rzeki. W południowo-wschodniej części miasta istnieje, również prawobrzeżny, dopływ rzeki Brynicy – Rów Siemianowicki, który uchodzi do tej rzeki już na terenie sąsiedniego miasta Katowice. Niestety, wymienione cieki wodne są bardzo zanieczyszczone z powodu wpuszczania do nich ścieków przemysłowych i komunalnych.
Na terenie Siemianowic Śląskich znajduje się kilkadziesiąt zbiorników wody stojącej. Są to jednak zbiorniki sztuczne. W większości są to zbiorniki podpoziomowe o konstrukcji ziemnej, w których utrzymywanie się wody jest możliwe na skutek zalegania w podłożu warstw gleby słabo przepuszczalnych i nieprzepuszczalnych. Znaczna część zalewisk powstała w wyniku prowadzonego wydobycia węgla. Ważnym problemem tychże zbiorników jest niedobór wody i wysychanie. Jest to często spowodowane zaprzestaniem dostarczania wód podziemnych z zamkniętych kopalni. Liczba bakterii coli, coli typu kałowego, paciorkowców kałowych i innych niebezpiecznych dla zdrowia jest w siemianowickich zbiornikach często znacznie przekroczona i nie ma możliwości kąpieli i korzystania z wód w celach rekreacyjnych.
Udział terenów zielonych szacuje się na 45% powierzchni miasta, co stawia Siemianowice Śląskie pod tym względem na jednej z czołowych pozycji w aglomeracji katowickiej. W mieście żyje 10 gatunków płazów zaliczanych do grupy bioindykatorów. Do najczęściej spotykanych należą m.in. traszka grzebieniasta, kumak nizinny, ropucha szara, rzekotka drzewna i żaba wodna. Jedynym występującym w mieście przedstawicielem gadów jest jaszczurka zwinka. Najpospolitsze ptaki to m.in. kaczka krzyżówka, bażant, łyska, gołąb miejski i sierpówka (łącznie 90 gatunków ptaków). Ze ssaków owadożernych spotkać można jeża, kreta oraz ryjówkę aksamitną. Ponadto w mieście żyją również nietoperze oraz łasice. Najliczniej reprezentowany jest rząd gryzoni – występują ssaki takie jak: mysz polna, szczur wędrowny, nornik, wiewiórka, karczownik ziemnowodny, piżmak czy chomik europejski. Na terenie Siemianowic Śląskich można spotkać także zająca szaraka i sarnę – jako jedynego ssaka średniej wielkości.
W Siemianowicach występuje 21 gatunków roślin chronionych.
Siemianowice Śląskie zajmują powierzchnię 25,5 km² i podzielone są na 5 dzielnic administracyjnych:
Centrum – 11,98 km²
Michałkowice – 5,46 km²
Bańgów – 2,96 km²
Przełajka – 2,7 km²
Bytków – 2,3 km²
Podczas Narodowego Spisu Powszechnego 2011 narodowość śląską podało 20 832 siemianowiczan, czyli 29,7% mieszkańców miasta.
Piramida wieku mieszkańców Siemianowic Śląskich w 2014 roku.
Pochodzenie nazwy Siemianowice nie jest do końca wyjaśnione. Najbardziej prawdopodobne są:
od siedmiu chat, które nazwano Siedminowice/Siedmionowice
od legendy o Siemionie/Siemianie, Michale i Macieju lub Siemionie/Siemianie, Michale i Jakubie
od nazwy „ziemia nawa”, czyli ziemia wydarta wodzie[potrzebny przypis]W 1923 r. utworzono gminę Huta Laura-Siemianowice, łącząc gminy: Siemianowice i Huta Laura. Nazwę gminy zmieniono 23 lutego 1927 na Siemianowice Śląskie.
Siemianowice Śląskie uzyskały prawa miejskie w 1932, gmina miała wówczas 43 tys. mieszkańców i uchodziła za największą wieś w Europie. Dzieje miasta sięgają jednak średniowiecza. Były wówczas niewielką osadą dworską. Pod koniec XVIII wieku zaczął się rozwijać przemysł górniczy. Przełomowym momentem w dziejach Siemianowic była decyzja hrabiego Łazarza III Henckel von Donnersmarcka, tytularnego wolnego pana stanowego na ziemi bytomskiej, o uczynieniu tutejszego pałacu swoją siedzibą. Zainicjował on intensywny rozwój przemysłu, który kontynuowali kolejni spadkobiercy. Na przełomie XIX i XX wieku Siemianowice charakteryzowały się już intensywnie rozwiniętą zabudową miejską, chociaż pozostawały formalnie jedną z największych wsi Europy. Po II wojnie światowej nadal trwał szybki rozwój miasta, zaczęły powstawać nowe osiedla i ciągle rozwijały się kopalnie i huty. Obecnie przemysł ciężki w mieście prawie upadł i panuje spore bezrobocie.
Gospodarka w Siemianowicach Śląskich zaczęła się rozwijać na dużą skalę od początku XIX wieku, wcześniej ludność miejscowa utrzymywała się głównie z rolnictwa, gospodarki leśnej i hodowli ryb. Intensywny rozwój gospodarczy w Siemianowicach wiąże się z otwarciem w 1786 roku pierwszej kopalni węgla kamiennego „Leśna” i pierwszej huty „Hohenlohe” w 1804 roku. W następnych dziesięcioleciach zaczęły powstawać kolejne huty, także cynku oraz kopalnie. W 1835 ukończono budowę huty Laura, której głównym udziałowcem był hrabia siemianowicki, Hugo Henckel von Donnersmarck, wnuk Łazarza III. Rozwój przemysłowy w Siemianowicach sprzyjał napływowi ludności. W latach 1853–1855 powstała kolej wąskotorowa z Tarnowskich Gór i Bytomia przez: Bytków, Hutę Laura, Hutę Jerzego aż do Brzęczkowic. W kolejnych latach XIX wieku na terenie dzisiejszych Siemianowic powstawały kolejne linie kolejowe, a przemysł dalej się rozwijał. W 1868 powstała Fabryka Śrub i Nitów (obecnie funkcjonuje pod nazwą: Fabryka Elementów Złącznych). Rok później Fitzner założył Fabrykę Kotłów Parowych, która funkcjonowała do wybuchu II wojny światowej, kiedy to produkcję przestawiono na produkcję broni. Po wojnie utrzymano ten stan o tyle, że fabryka funkcjonowała jako zakład wojskowy, m.in. naprawiano tabor, a z czasem zaczęto produkować pojazdy opancerzone. Przyjęto nazwę: Wojskowe Zakłady Mechaniczne (obecnie od sierpnia 2014 r. Rosomak S.A.). Po II wojnie światowej miasto liczyło ponad 82 tys. mieszkańców. Działały kopalnie, huty i inne zakłady.Przełom XX i XXI przyniósł w Siemianowicach, podobnie jak w okolicznych miastach GOP szereg niekorzystnych zmian i strat materialnych. Zamknięta została jedna z największych w kraju kopalnia „Siemianowice”, pomimo że niezależne ekspertyzy dawały podstawy do jej dalszej eksploatacji. Nastąpiła likwidacja większości państwowych zakładów przemysłowych w tym Huty Jedność przekształconej w spółkę Skarbu Państwa, który nie zapewnił środków na ukończenie zaawansowanej już inwestycji w nową walcownię. W mieście w wyniku restrukturyzacji wystąpiły liczne problemy społeczne – spadek zaludnienia, wysokie bezrobocie strukturalne, emigracja zarobkowa młodych, wykształconych ludzi, masowe grabieże mienia na terenach poprzemysłowych i kolejowych. Niekorzystnym zmianom społecznym miasto stara się przeciwdziałać, organizując dodatkowe kursy edukacyjne dla młodzieży, szkolenia dla bezrobotnych oraz budując nowe obiekty sportowe i zachęcając inwestorów. W ostatnim okresie w mieście zainwestowały firmy Johnson Controls (producent części samochodowych) i Ugine & Alz (obecnie ArcelorMittal Stainless Service), dzięki czemu bezrobocie spadło z 29% do 16%.[potrzebny przypis]
Siemianowice posiadają w miarę dogodne połączenia drogowe z resztą kraju dzięki położeniu w centrum Górnośląskiego Okręgu Przemysłowego. W odległości około 30 km położony jest port lotniczy Katowice-Pyrzowice. W Siemianowicach wzrasta natężenie ruchu samochodowego. Od kilku lat planuje się budowę obwodnicy wschodniej, która będzie elementem drogi z Katowic do Pyrzowic i zachodniej – wspólnie z Chorzowem.
Przez miasto przebiega Droga Krajowa nr 94 ze Zgorzelca do Krakowa, Rzeszowa i dalej do Korczowej
W mieście jest 225 nazwanych ulic,które dają sieć 103 km dróg.[potrzebny przypis]
Tramwajem do Siemianowic można się dostać z Katowic do pętli przy Placu Skargi w centrum miasta. W latach 1899–2009 funkcjonowało również połączenie tramwajowe z Chorzowem. Pierwszy międzymiastowy parowy tramwaj uruchomiono na trasie Siemianowice – Katowice w roku 1896, a w 1898 uruchomiono na tej trasie tramwaj elektryczny (jako pierwsze połączenie zelektryfikowane w aglomeracji). Na przełomie XIX i XX wieku w mieście funkcjonowała zajezdnia. Wielokrotnie planowano budowę połączeń tramwajowych z Siemianowic w kierunku Bytomia przez Michałkowice i Czeladź, niestety planów nie zrealizowano.
Obecnie w mieście istnieją połączenia komunikacji autobusowej i tramwajowej.
Przez miasto przebiega 29 linii autobusowych (0, 5, 22, 27, 30, 30N, 42, 43, 50, 72, 74, 91, 96, 98, 110, 119, 133, 168, 170, 190, 196, 222, 296, 662, 663, 664, 665, 860, 974) oraz linie tramwajowe 13 i 16.
Przez centrum miasta i Bytków przebiega dwutorowa linia kolejowa nr 161 Katowice Szopienice Północne-Chorzów Stary, na której znajduje się dworzec, od 1969 wykorzystywana jedynie w ruchu towarowym. W 2005 PKP wyburzyły zabytkowy budynek dworcowy z 1870. W północnej części miasta przebiegają linie dawnej kolei piaskowej z Jaworzna i Łagiszy w kierunku Bytomia. Najbliższy dworzec kolejowy czynny dla ruchu pasażerskiego znajduje się obecnie w Katowicach, w odległości 8 km od centrum miasta.
W latach 1870–1968 miasto posiadało pasażerskie połączenia kolejowe.
W 2014 przy ul. Jana Pawła II oddano do użytku sanitarne lądowisko dla helikopterów.
W mieście istnieją wodociągi, z których korzysta 98,8% mieszkańców; sieć kanalizacyjna i sieć gazownicza, z której korzysta 68,7% siemianowiczan; oczyszczalnia ścieków „Centrum” i zakład składowania definitywnego i utylizacji odpadów „Landeco”.
Pierwsza przykościelna szkoła w Siemianowicach Śląskich i okolicy powstała w 1421 roku w Michałkowicach w miejscu dzisiejszego skrzyżowania ulicy Kościelnej i ulicy Elizy Orzeszkowej. Obecnie w mieście istnieje 12 szkół podstawowych, 10 gimnazjów i 10 szkół średnich. Większość siemianowickich placówek edukacyjnych to zespoły szkół.
Miejski Klub Sportowy Siemianowice Śląskie, założony 20 marca 1945 r. obejmuje sekcję piłki ręcznej (obecnie bez drużyny seniorskiej), piłki nożnej, hokeja na trawie, tenisa stołowego. Hala sportowa (Hala Kompleksu „Michał”) znajduje się przy ul. Elizy Orzeszkowej 1, a stadion MOSiR mieszczący 1000 osób (136 siedzących) w parku Pszczelnik.
Futsal Club Siemianowice Śląskie to klub Futsalowy założony w 1995 r. pod nazwą „Zryw”.
Mustangi Michałkowickie to klub hokeja na trawie założony w 1993 r., korzystający ze stadionu kompleksu „Siemion” ze sztuczną nawierzchnią.
Międzyszkolny Klub Sportowy „START” Michałkowice to klub piłki ręcznej, założony w 2000 roku, zajmuje się szkoleniem dzieci od kategorii wiekowej młodziczek, drużyna seniorska występuje w II Lidze Kobiet w rozgrywkach PZPR; gra i trenuje w hali sportowej kompleksu „Michał”
Volley Club „Górnik” Siemianowice Śląskie to klub Siatkarski trenuje i gra na hali sportowej kompleksu „Michał”
Międzyszkolny Uczniowski Klub Sportowy „Michałkowice” to klub siatkarski zajmujący się szkoleniem dzieci i młodzieży, grający w hali sportowej Kompleksu Sportowego „Michał”.
Uczniowskie kluby sportowe: Wodnik, Jedność, Wołodyjowski (szermierka, przy ZS4 w Michałkowicach).
Miejski Ośrodek Sportu i Rekreacji „Pszczelnik” oferuje: korty tenisowe, boiska piłkarskie, basen odkryty, halę sportową. MOSiR „Michał” oferuje: basen kryty ze zjeżdżalnią o długości 86 m, sauną i jacuzzi oraz halę sportowo-widowiskową. Miasto posiada również boisko do hokeja na trawie, strzelnicę myśliwską, pole golfowe, kręgielnie i centrum rozrywki, amfiteatr w Parku Miejskim i 100-letnią pływalnię. Od 1966 roku w Siemianowicach działa Muzeum Miejskie znajdujące się w zabytkowym budynku z XVIII wieku, ze stałą wystawą rzeźb w węglu i innymi przedstawiającymi historię, kulturę miasta i Górnego Śląska.
Muzea i ośrodki kultury:
Muzeum Miejskie
Siemianowickie Centrum Kultury, ul. Niepodległości 45
Siemianowickie Centrum Kultury „Willa Fitznera”
Młodzieżowy Dom Kultury im. Jordana
Siemianowickie Centrum Kultury „Jarzębina”
Dom Kultury „Chemik”
Miejska Biblioteka PublicznaOśrodki sportowe:
Miejski Ośrodek Sportu i Rekreacji „Pszczelnik”
Kompleks Sportowy „Siemion”
Kompleks Sportowy „Michał”Parki:
Zespół Pałacowo-Parkowy
Park Górnik
Park Bytkowski
Park Hutnika
Park Pszczelnik
kompleks leśny Bażantarnia
Lasek BytkowskiTrasy rowerowe:
W Parku „Górnik”
W okolicach stawu pod Chorzowem
W Lasku Bytkowskim
W „Alpach Wełnowieckich”
W Parku Miejskim
W okolicach Bażantarni
W Pszczelniku
Na Przełajce, w okolicy BrynicyInne:
Pole golfowe
Kręgielnia Renoma
Strzelnica myśliwska
Dziennik Zachodni (dziennik)
Gazeta Siemianowicka (miesięcznik)
Życie Siemianowic (tygodnik)
Nowe Echo Siemianowic (miesięcznik)
Pismo Siemianowickie (miesięcznik)
Wolne Siemianowice (miesięcznik)
Fakty Siemianowic (miesięcznik) www.smssiemianowice.pl
Nowe Radio BaRys (radio internetowe) www.noweradiobarys.pl
Miasto ma dużo familoków czy kamienic w centrum i Michałkowicach. W Centrum, Michałkowicach, Bytkowie i częściowo Bańgowie znajdują się osiedla bloków mieszkalnych wybudowanych przed 1990. Rolniczy charakter nieznacznie zachował się w Michałkowicach, w dużej mierze na Bańgowie i zupełnie w Przełajce.
Zespół pałacowo-parkowy – jeden z największych pałaców w Polsce (największy na terenie woj. śląskiego), obecnie remontowany.
Pałac w Michałkowicach (Dom Technika „Zameczek” w Parku Górnik) – dawny pałac Mieroszewskich, później Rheinbabenów. Miejsce w których odbywają się imprezy kulturalne i koncerty.
Spichlerz – budynek spichlerza, zbudowany przez hrabiego Henckel von Donnersmarcka, w XVIII wieku, obecnie służy jako siedziba Muzeum Miejskiego.
Pałacyk romantyczny z XIX wieku w Parku Górnik – przypominający zamek budynek w którym mieszkał ogrodnik opiekujący się parkiem otaczającym Pałac w Michałkowicach.
Kościół pw. św. Krzyża z XIX wieku.
Kościół pw. św. Michała Archanioła.
Kościół ewangelicki im. Marcina Lutra.
Kościół pw. św. Antoniego Padewskiego
Figura św. Jana Nepomucena.
Krzyż na ul. Watoły.
Cmentarz choleryczny na Sośniej Górze.
Ratusz w Siemianowicach Śl.
Ratusz w Hucie Laura.
Willa przemysłowca Wilhelma Fitznera, tzw. Willa Fitznera.
Biurowiec fabryki kotłów parowych Fitznera.
Tzw. willa burmistrza Huty Laura.
Centrum Leczenia Oparzeń.
Budynek poczty głównej.
Pływalnia na ul. J. Śniadeckiego.
Centrum kultury na ul. Niepodległości (dawna gospoda Adolfa Geislera).
Willa dyrektora kopalni na ul. Oświęcimskiej.
Budynek dyrekcji kopalni na ul. Olimpijskiej.
Grób Nieznanego Żołnierza – znajduje się na Placu Wolności. Widnieje na nim napis: „Nieznanemu żołnierzowi poległemu w walkach o wolność Polski w hołdzie wdzięczni mieszkańcy Siemianowic Śl. 1 XI 1945 r.”
Pomnik Czynu Powstańczego – znajduje się również na Placu Wolności. Wyryte jest na nim 27 nazwisk ludzi poległych w Powstaniach Śląskich.
Pomnik Wojciecha Korfantego – usytuowany przy zbiegu ulic Chopina i Sportowców. Został ofiarowany dyktatorowi III powstania śląskiego w jego 65. rocznicę.
Pomnik Obrońców Kopalni „Michał” – ustawiony jest przy murach kopalni „Michał” w Michałkowicach. Wyryte są na nim słowa: „Chwała poległym bohaterom”, a także 11 nazwisk poległych obrońców.
Tablica Patriotów – wmurowana jest w ścianę dawnego budynku dyrekcji Huty „Jedność” przy ulicy 27 Stycznia. Wyryty napis na tablicy głosi: „Na wieczną chwałę patriotom polskim zamordowanym i katowanym przez zbirów hitlerowskich w latach 1939–1944”.
Pomnik Czynu Niepodległościowego – mieści się on na Placu Skargi, upamiętnia on czterech wybitnych siemianowickich dowódców: pułkownika Jana Emila Stanka, podpułkownika Tadeusza Majcherczyka-Zdana oraz podporuczników Karola Gajdzika i Walentego Fojkisa.
Siemianowice Śląskie są miastem na prawach powiatu. Mieszkańcy wybierają do Rady Miasta Siemianowic Śląskich 23 radnych. Organem wykonawczym samorządu jest prezydent miasta, którym obecnie jest Rafał Piech. Siedzibą władz miasta jest Urząd Miasta przy ul. Jana Pawła II.
Miasto jest członkiem Górnośląskiego Związku Metropolitalnego, Śląskiego Związku Gmin i Powiatów i Związku Miast Polskich.
Miasta partnerskie:
Na terenie miasta działalność religijną prowadzą następujące Kościoły i związki wyznaniowe:
Kościół rzymskokatolicki:
parafia św. Michała Archanioła
parafia pw. Zmartwychwstania Pańskiego
parafia św. Krzyża
parafia św. Antoniego
parafia Ducha Świętego
parafia św. Jana Sarkandra
parafia Wniebowzięcia Najświętszej Marii Panny
parafia Nawiedzenia Najświętszej Marii Panny
Kościół Ewangelicko-Augsburski w RP:
parafia w Siemianowicach Śląskich
Świadkowie Jehowy:
4 zbory: Bytków, Miasto, Michałkowice, Tuwim
Sala Królestwa ul. Hermana Wróbla-Korfantego 14
Siemianowicki Szpital Miejski powstał na bazie szpitali, które uruchomiono w latach międzywojennych. Szpital nr 1 przy ul. Jana Pawła II 1a – powstał na bazie szpitala Spółki brackiej, Szpital Miejski przy ul. 1 Maja 9 – na bazie zakładu leczniczego ówczesnej huty „Laura” (obecna Huta „Jedność”).
W mieście znajduje się również jedna z najnowocześniejszych w Europie i najnowocześniejsza w Polsce klinika leczenia oparzeń, która powstała w zabytkowym budynku szpitala Spółki brackiej, tuż obok Szpitala Miejskiego.
W skład szpitala wchodzą:
Izba przyjęć z ambulatorium
Oddział anestezjologii i intensywnej opieki medycznej
Oddział Chirurgii Plastycznej i Rekonstrukcyjnej
Oddział leczenia oparzeń
Oddział Rehabilitacji
Poradnia chirurgii ogólnej
Poradnia chirurgii plastycznej i rekonstrukcyjnej
Poradnia chorób wewnętrznych
Poradnia leczenia oparzeń
Pracownia hiperbarii tlenowej
Piotr Madeja – 1990–1994
Zbigniew Paweł Szandar – 1994–1996
Henryk Mrozek – 1998–2002
Zbigniew Paweł Szandar – 2002–2006
Danuta Sobczyk (p.o.) w 2006
Jacek Guzy – 2006–2014
Rafał Piech – od 2014
Magda Anioł – piosenkarka
Apostolis Anthimos – muzyk
Franco Beval – tenor operowy
Marta Fox – poetka, powieściopisarka i eseistka.
Julian Gembalski – organista, pedagog
Krzysztof Globisz – aktor
Antoni Halor – reżyser filmowy i telewizyjny, artysta plastyk, publicysta, folklorysta
Michael Jary – muzyk i kompozytor
Piotr Kołodziej – śląski pisarz ludowy oraz dramatopisarz.
Alżbeta Lenska – aktorka
Tomasz Pietrzak – poeta
Grzegorz Roman – aktor dziecięcy
Beata Schimscheiner – aktorka
Jan Skrzek – muzyk
Józef Skrzek – kompozytor, muzyk, lider SBB
Marta Straszna – śląska aktorka niezawodowa
Rafał Taracha – muzyk, wokalista Tuff Enuff
Grzegorz Widera – aktor
Wojciech Ziętarski – aktorSportowcy:
Krystian Bąk – hokeista na trawie, olimpijczyk
Jan Białas – piłkarz
Stefan Białas – piłkarz i trener
Jacek Bielczyk – szachista, olimpijczyk
Magdalena Breguła – lekkoatletka, olimpijka
Jerzy Choroba – hokeista na trawie, olimpijczyk
Alojzy Deja – piłkarz
Roman Kierpacz – zapaśnik, olimpijczyk
Natalia Kot-Wala – gimnastyczka, olimpijka
Pawel Kryske – piłkarz
Zygmunt Maszczyk – piłkarz, olimpijczyk
Jarosław Morawiecki – hokeista, olimpijczyk
Janina Poremska – łyżwiarka figurowa, olimpijka
Jan Sitek – hokeista na trawie, olimpijczyk
Piotr Sczypa – łyżwiarz figurowy, olimpijczyk
Marian Szeja – piłkarz, olimpijczyk
Henryk Średnicki – bokser, mistrz świata, olimpijczyk
Henryk Tomanek – zapaśnik, olimpijczyk
Walter Turczyk – lekkoatleta, olimpijczyk
Teodor Wieczorek – piłkarz i trener
Ernest Ziaja – hokeista, olimpijczyk
Witold Ziaja – hokeista na trawie, olimpijczykKapłani:
Czesław Domin – biskup
Aleksander Skowroński – ksiądzPolitycy:
Barbara Blida – polityk, posłanka, minister gospodarki przestrzennej i budownictwa
Wojciech Korfanty – dowódca powstań śląskich
Jan Mitręga – minister energetyki, wicepremier, działacz ZZG i PZPR.
Jacek Soska – poseł na Sejm X, I i II kadencji
Marian Czakański – ekonomista, minister zdrowia
Jacek Falfus – polityk, samorządowiec
Ryszard Gansiniec – historyk
Hugo I Henckel von Donnersmarck – hrabia bytomski, przemysłowiec
Edward Lasok – samorządowiec, Prezydent Mysłowic
Janusz Moszyński – polityk, samorządowiec
Cezary Nawrot – projektant wzornictwa przemysłowego, wykładowca Akademii Sztuk Pięknych w Warszawie
Janusz Niemcewicz – polityk, prawnik, sędzia Trybunału Konstytucyjnego
Tomasz Prusek – dziennikarz ekonomiczny Gazety Wyborczej
Józef Skrzek „Gromek” – harcmistrz oficer rezerwy Wojska Polskiego
Jacek Soska – polityk, poseł
Ernst Steinitz – niemiecki matematyk
Jan Szydlak – działacz państwowy PRL
Adam Weintrit – kapitan żeglugi wielkiej, profesor nauk technicznych, były dziekan Wydziału Nawigacyjnego Akademii Morskiej w Gdyni
Tadeusz Leszek Wierzbicki – polski profesor nauk technicznych, inżynier chemik, były prorektor Politechniki Białostockiej
Pałac Rheinbabenów
Pałac w Siemianowicach
Podobóz KL Auschwitz – Laurahütte
ulica Michałkowicka w Siemianowicach Śląskich
ulica Śląska w Siemianowicach Śląskich
Dekanat Siemianowice Śląskie
Bażantarnia
Ludność Siemianowic Śląskich
Antoni Halor: „Przewodnik Siemianowicki, wędrówki po mieście i okolicy”. Siemianowice Śląskie 2000
praca zbiorowa „Siemianowice Zarys rozwoju miasta”. Katowice 1969
Krzysztof Soida: „Koleje wąskotorowe na Górnym Śląsku” T1 Katowice 1996
Urząd Miasta Siemianowice Śląskie
Zabytki i obiekty planowane do ochrony w Siemianowicach
Siemianowice na starych zdjęciach i pocztówkach
Siemianowice w Słowniku geograficznym Królestwa Polskiego. T. X: Rukszenice – Sochaczew. Warszawa 1889.