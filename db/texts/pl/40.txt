Narodowy Sojusz Demokratyczny ( ang. National Democratic Alliance, NDA, hindi राष्ट्रीय जनतांत्रिक गठबंधन ) – centroprawicowa koalicja partii indyjskich utworzona w 1998. Członkami sojuszu są Indyjska Partia Ludowa i regionalne partie prawicowe lub centroprawicowe działające zazwyczaj w jednym stanie.
NDA powstał w 1998 z inicjatywy Indyjskiej Partii Ludowej i jednoczył pierwotnie jeszcze 13 partii członkowskich.
W latach poprzedzających wybory parlamentarne w Indiach w 2004 roku , koalicja skupiała 23 partie indyjskie.
W wyborach w 2009 otrzymała 24,63% głosów. W wyborach w 2014 koalicja otrzymała 38,37% głosów i zdobyła w większość w Lok Sabha – 334 mandaty z 543. W izbie wyższej prawicowa koalicja dysponuje 59 z 245 miejsc.
Politycy Narodowego Sojuszu Demokratycznego rządzą także w 12 indyjskich stanach. Najdłużej, bo od 1998 w stanie Gudźarat, którego premierem w latach 2001-2014 był – obecny premier Indii – Narendra Modi.
Indyjska Partia Ludowa (Bharatiya Janata Party, BJP) – partia prawicowa, jedna z dwóch najsilniejszych partii (obok INC), liderująca Narodowemu Sojuszowi Demokratycznemu. Założona w 1980 jako kontynuatorka Janaty i Indyjskiego Zgromadzenia Ludowego. W wyborach parlamentarnych 2014 uzyskała 282 miejsc w Lok Sabha i 45 w Rajya Sabha.
Shiv Sena – regionalna partia nacjonalistyczno-hinduistyczna, założona w 1966, działająca głównie w stanie Maharasztra. W wyborach parlamentarnych 2014 uzyskała 18 miejsc w Lok Sabha i 3 w Rajya Sabha
Janata Dal – regionalna partia centrowa, założona w 2003, działająca w stanach Bihar i Karnataka
Shiromani Akali Dal – partia regionalna działająca w stanie Pendżab
Indian National Lok Dal – partia regionalna działająca w stanie Hariana
Asom Gana Parishad – partia regionalna działająca w stanie Asam
Rashtriya Lok Dal – partia regionalna działająca w stanie  Uttar Pradesh
Nagaland People's Front – partia regionalna działająca w stanie Nagaland
Telugu Desam Party (Telangana Rashtra Samithi) – regionalna  partia konserwatywna, założona w 1982, działająca w stanie Andhra Pradesh. W wyborach parlamentarnych 2014 uzyskała 16 miejsc w Lok Sabha i 6 w Rajya Sabha.
Gorkha Janmukti Morcha – partia regionalna działająca w stanie Bengal Zachodni
Uttarakhand Kranti Dal – partia regionalna działająca w stanie Uttarakhand
Kamtapur Progressive Party – partia regionalna działająca w stanie Bengal Zachodni
Ladakh Union Territory Front – partia regionalna działająca w stanie Dżammu i Kaszmir
Jammu & Kashmir National Conference
Lok JanShakti Party
Marumalarchi Dravida Munnetra Kazhagam
Dravida Munnetra Kazhagam
Ogólnoindyjska Partia Ludu Drawidów
Pattali Makkal Katchi
Indian Federal Democratic Party
Trinamool Congress
Biju Janata Dal – Orisa
Telugu Desam Party
Strona Indyjskiej Partii Ludowej