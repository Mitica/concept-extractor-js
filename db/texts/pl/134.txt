Morze Dumont d’Urville’a (poprzednia nazwa Morze d’Urville’a) – morze będące częścią Oceanu Południowego, leżące na południe od Tasmanii. Nazwa morza pochodzi od nazwiska oficera marynarki francuskiej, podróżnika i odkrywcy, pierwszego badacza tej części oceanu, Jules’a Dumont d’Urville’a.
Rozciąga się pomiędzy 136 a 148 stopniem długości geograficznej wschodniej na wysokości Wybrzeża Adeli. Jego głębokość waha się od 500 do 3600 metrów. Przez większość roku południowa jego część pokryta jest pakiem lodowym i krą. Liczne góry lodowe.