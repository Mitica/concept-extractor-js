The Beach Boys – amerykańska grupa rockowa grająca rock and rolla.
Z grupą wiąże się wiele stylów starających opisać jej fenomen, takich jak surf rock lub sunshine pop. W istocie już w samej nazwie grupy zawarta była deklaracja. Muzyka przez nią wykonywana była tak ciepła jak kalifornijskie plaże. Opierała się na przyjemnych wielogłosowych harmoniach i miękkiej grze elektrycznych instrumentów. Muzycy emanowali radością i fizyczną tężyzną, wiele tekstów propagowało surfing, jazdę szybkimi samochodami i bezproblemowy kalifornijski styl życia. Muzyce tej daleko było jednak do banalności – była ona złożona i perfekcyjna.
The Beach Boys cechowali się największym profesjonalizmem spośród amerykańskich grup połowy lat sześćdziesiątych. W istocie, obok The Byrds byli jedynymi, którzy dotrzymywali kroku brytyjskiej inwazji (zobacz rock).
Pet Sounds była jedną z najważniejszych płyt koncepcyjnych obok Are You Experienced Jimiego Hendriksa i Sgt. Pepper’s Lonely Hearts Club Band The Beatles. Utwór "God Only Knows" z tego albumu został w 2004 sklasyfikowany na 25. miejscu
listy 500 utworów wszech czasów magazynu Rolling Stone
. Po wydaniu Pet Sounds pojawiło się przełomowe w historii muzyki Good Vibrations. Brian Wilson rozpoczął wtedy prace nad SMiLE, które miało być jego opus magnum. Jednak około wiosny/lata roku 1967 (Capitol już zdążył wydrukować 500 tys. okładek dla SMiLE) okazało się że Brian nigdy nie ukończy swojego dzieła, a jedynie nabawił się załamania nerwowego. Jak sam przyznał w dokumencie "Beautiful Dreamer" były trzy powody, dla których SMiLE nie zostało ukończone: 1) Uważał utwór Fire (Mrs. O'leary's Cow) za straszny i złowrogi, 2) Mike Love sabotował projekt, 3) SMiLE według Wilsona było zbyt eksperymentalne, uważał że ludzie nie są gotowi na tę płytę. Powszechnie uznaje się, że po roku 1967 Beach Boys już nigdy nie powrócili do dawnej formy, a za ich ostatni ważny i kończący pewną erę album uznaje się Surf's Up.
Grupa powracała do życia jeszcze kilkakrotnie, pozostając już tylko reliktem swej epoki. Jedynym nadal występującym pod nazwą The Beach Boys członkiem oryginalnego składu jest wokalista Mike Love któremu towarzyszy Bruce Johnston i grupa stale zmieniających się młodych muzyków.
Począwszy od 1988 roku Brian Wilson prowadzi udaną karierę solową. W roku 2004 ukończył i wydał album Smile, który okazał się dużym sukcesem.
W roku 1988 The Beach Boys zostali wprowadzeni do Rock and Roll Hall of Fame.
Brian Wilson (ur. 1942) śpiew, instrumenty klawiszowe, gitara, gitara basowa (na płytach – 1961-1996; na koncertach – 1961-1965 i na niektórych ważniejszych koncertach później)
Mike Love (ur. 1941) śpiew, saksofon (1961-obecnie)
Carl Wilson (1946-1998) śpiew, instrumenty klawiszowe, gitara (1961-1998)
Dennis Wilson (1944-1983) śpiew, perkusja (1961-1983)
Al Jardine (ur. 1942) śpiew, gitara (1961-1998 z krótką przerwą w 1962)
Bruce Johnston (ur. 1942) śpiew, gitara basowa, instrumenty klawiszowe (1965-1971, 1979-obecnie)
Ricky Fataar perkusja (1972-1974)
Blondie Chaplin śpiew, gitara, gitara basowa (1972-1974)
David Marks śpiew (1962, 1998-2000)
Glenn Campbell śpiew, gitara, gitara basowa (1965)
John Stamos śpiew, perkusja (sporadycznie w latach 1988-1992)
Surfin' Safari (1962)
Surfin' USA (1963)
Surfer Girl (1963)
Little Deuce Coupe (1963)
Shut Down Volume 2 (1964)
All Summer Long (1964)
The Beach Boys' Christmas Album (1964)
The Beach Boys Today! (1965)
Summer Days (And Summer Nights!!) (1965)
Beach Boys' Party! (1965)
Pet Sounds (1966)
Smiley Smile (1967)
Wild Honey (1967)
Friends (1968)
20/20 (1969)
Sunflower (1970)
Surf's Up (1971)
Carl and the Passions – So Tough (1972)
Holland (1973)
15 Big Ones (1976)
Love You (1977)
M.I.U. Album (1978)
L.A. (Light Album) (1979)
Keepin' the Summer Alive (1980)
The Beach Boys (1985)
Still Cruisin' (1989)
Summer in Paradise (1992)
Stars and Stripes Vol. 1 (1996)
The Smile Sessions (SMiLE) (2011)
That's Why God Made the Radio (2012)
Beach Boys Concert (1964)
Live in London (1970)
The Beach Boys in Concert (1973)
Good Timin': Live at Knebworth England 1980 (2002)
Best of The Beach Boys (1966)
Best of The Beach Boys Vol. 2 (1967)
Best of The Beach Boys Vol. 3 (1968)
Stack-O-Tracks (1968)
Endless Summer (1974)
Spirit of America (1975)
Good Vibrations – Best of The Beach Boys (1975)
Ten Years of Harmony (1981)
Sunshine Dream (1982)
Made in U.S.A.
Good Vibrations: Thirty Years of The Beach Boys (1993)
The Pet Sounds Sessions (1997)
Endless Harmony Soundtrack (1998)
Ultimate Christmas (1998)
The Capitol Years (1999)
The Greatest Hits – Volume 1: 20 Good Vibrations (1999)
The Greatest Hits – Volume 2: 20 More Good Vibrations (1999)
Greatest Hits Volume Three: Best of the Brother Years 1970-1986 (2000)
Hawthorne, CA (2001)
The Very Best of The Beach Boys (2001)
Classics Selected by Brian Wilson (2002)
Sounds of Summer: The Very Best of The Beach Boys (2003)
The Warmth of the Sun (2007)