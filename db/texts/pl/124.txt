Morze Weddella – morze przybrzeżne będące częścią Oceanu Południowego, położone u wybrzeży Antarktydy. Jest ono ograniczone przez Półwysep Antarktyczny i Ziemię Królowej Maud. Znajdują się na nim wielkie lodowce szelfowe: Lodowiec Szelfowy Ronne, Filchnera i Larsena. Lodowce szelfowe Ronne i Filchnera rozdziela pokryta lodem Wyspa Berknera, jedna z największych wysp świata.
Morze Weddella obejmuje około 2,8 milionów km². Nazwane zostało na cześć żeglarza Jamesa Weddella.