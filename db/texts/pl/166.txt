Narodowy Bank Polski (NBP) – polski bank centralny z siedzibą w Warszawie.
Podstawowym celem działalności NBP jest utrzymanie stabilnego poziomu cen, przy jednoczesnym wspieraniu polityki gospodarczej rządu, o ile nie ogranicza to podstawowego celu NBP.
NBP przysługuje wyłączne prawo emitowania pieniądza i znaków pieniężnych Rzeczypospolitej Polskiej. Do zadań NBP należy także: organizowanie rozliczeń pieniężnych, prowadzenie gospodarki rezerwami dewizowymi, prowadzenie działalności dewizowej, prowadzenie bankowej obsługi budżetu państwa, regulowanie płynności banków oraz ich refinansowanie, kształtowanie warunków niezbędnych dla rozwoju systemu bankowego, opracowywanie statystyki pieniężnej i bankowej, bilansu płatniczego oraz międzynarodowej pozycji inwestycyjnej.
Narodowy Bank Polski rozpoczął działalność w 1945 r., zastępując ówczesny Bank Polski Spółka Akcyjna. Początkowo funkcjonował jako bank państwowy pod nadzorem ministra skarbu. Aż do końca lat 80. zajmował się działalnością ogólnobankową: był monopolistą nie tylko w dziedzinie emisji pieniądza, ale także udzielania kredytu i gromadzenia oszczędności. W czasie przemian ustrojowych wydzielone zostały z niego banki regionalne i komercyjne, a sam NBP zajął się tylko emisją pieniądza i polityką pieniężną państwa (funkcja monetarna).
Banki wydzielone z NBP:
Powszechna Kasa Oszczędności (ob. Powszechna Kasa Oszczędności Bank Polski) – 1988
„dziewiątka” banków komercyjnych stworzonych w 1989 roku w oparciu o sieć 400 oddziałów NBP; przejęły one działalność depozytowo kredytową NBP:
Państwowy Bank Kredytowy w Warszawie (PBK, później Powszechny Bank Kredytowy, ob. Alior Bank)
Bank Przemysłowo-Handlowy w Krakowie (BPH, ob. w większości Alior Bank)
Bank Śląski w Katowicach (BŚ, ob. ING Bank Śląski)
Wielkopolski Bank Kredytowy w Poznaniu (WBK, ob. Santander Bank Polska)
Pomorski Bank Kredytowy w Szczecinie (ob. Bank Polska Kasa Opieki)
Bank Depozytowo-Kredytowy w Lublinie (ob. Bank Polska Kasa Opieki)
Powszechny Bank Gospodarczy w Łodzi (PBG, ob. Bank Polska Kasa Opieki)
Bank Gdański S.A. (BG, ob. Bank Millennium)
Bank Zachodni we Wrocławiu (BZ, ob. Santander Bank Polska)
Polski Bank Inwestycyjny (PBI, później Kredyt Bank, ob. Santander Bank Polska) – 1993
Polski Bank Rozwoju (PBR, ob. mBank) – 19931 stycznia 1995 NBP przeprowadził denominację złotego.
Konstytucja Rzeczypospolitej Polskiej z 2 kwietnia 1997 oraz ustawa o Narodowym Banku Polskim zapewniają NBP mocną pozycję w systemie instytucji publicznych. Ustawowymi organami NBP są: Prezes NBP, Rada Polityki Pieniężnej oraz Zarząd NBP.
Gabinet Prezesa
Departament Administracji
Departament Analiz Ekonomicznych
Departament Audytu Wewnętrznego
Departament Badań Ekonomicznych
Departament Bezpieczeństwa
Departament Controllingu
Departament Edukacji i Wydawnictw
Departament Emisyjno-Skarbcowy
Departament Informatyki i Telekomunikacji
Departament Innowacji Finansowych
Departament Kadr
Departament Komunikacji i Promocji
Departament Koordynacji i Realizacji Zakupów
Departament Operacji Krajowych
Departament Operacji Zagranicznych
Departament Prawny
Departament Rachunkowości i Finansów
Departament Rozliczeń Gospodarki Własnej
Departament Rozliczeń Transakcji Finansowych
Departament Ryzyka Operacyjnego i Zgodności
Departament Stabilności Finansowej
Departament Statystyki
Departament Systemu Płatniczego
Departament Zagraniczny
Departament Zarządzania Ryzykiem Finansowym16 Oddziałów Okregowych zlokalizowanych w każdym mieście wojewódzkim
Prezes NBP jest powoływany na 6-letnią kadencję przez Sejm na wniosek Prezydenta RP. Prezes NBP jest Przewodniczącym Rady Polityki Pieniężnej oraz Zarządu NBP, jest przełożonym wszystkich pracowników NBP oraz reprezentuje NBP na zewnątrz. Prezes NBP reprezentuje interesy Rzeczypospolitej Polskiej w międzynarodowych instytucjach bankowych i finansowych.
Prezes NBP może uczestniczyć w posiedzeniach Sejmu i Rady Ministrów. W imieniu Rady przedstawia tym organom kwartalne informacje o bilansie płatniczym oraz roczne bilanse należności i zobowiązań płatniczych państwa. Prezes NBP przy wydawaniu zarządzeń podlegających ogłoszeniu oraz decyzji administracyjnych ma prawo używania pieczęci z godłem państwowym. Ponosi odpowiedzialność przed Trybunałem Stanu.
Ta sama osoba nie może być prezesem NBP dłużej niż przez dwie kolejne kadencje (czyli może być przez dwie kadencje z rzędu, trzecią kadencję nie może być, ale kolejne dwie kadencje znowu może itd.). Prezes NBP w swej działalności jest apolityczny, czyli nie może należeć do żadnej partii politycznej, związku zawodowego ani prowadzić działalności publicznej nie dającej się pogodzić z godnością jego urzędu.
Edward Drożniak od 13 marca 1945 do 17 marca 1949
Witold Trąmpczyński od 27 września 1950 do 18 grudnia 1956
Edward Drożniak od 18 grudnia 1956 do 3 czerwca 1961 (drugi raz)
Adam Żebrowski od 3 czerwca 1961 do 20 stycznia 1965
Stanisław Majewski od 20 stycznia 1965 do 17 września 1968
Leonard Siemiątkowski od 17 września 1968 do 29 grudnia 1972
Witold Bień od 2 kwietnia 1973 do 30 grudnia 1980
Stanisław Majewski od 1 stycznia 1981 do 29 lipca 1985 (drugi raz)
jako pełniący obowiązki – Zdzisław Pakuła od 29 lipca 1985 do 12 listopada 1985
Władysław Baka od 12 listopada 1985 do 13 lipca 1988
Zdzisław Pakuła od 13 lipca 1988 do 12 września 1989
Władysław Baka od 12 września 1989 do 17 stycznia 1991 (drugi raz)
Grzegorz Wójtowicz od stycznia 1991 do 10 sierpnia 1991
jako pełniący obowiązki – Andrzej Topiński od 10 sierpnia 1991 do 5 marca 1992
Hanna Gronkiewicz-Waltz od 5 marca 1992 do 1 stycznia 2001
jako pełniący obowiązki – I zastępca Jerzy Stopyra od 1 stycznia 2001 do 10 stycznia 2001
Leszek Balcerowicz od 10 stycznia 2001 do 10 stycznia 2007
Sławomir Skrzypek od 11 stycznia 2007 do 10 kwietnia 2010
jako pełniący obowiązki – I zastępca Piotr Wiesiołek od 10 kwietnia 2010 do 11 czerwca 2010
Marek Belka od 11 czerwca 2010 do 11 czerwca 2016jako pełniący obowiązki Marek Belka od 11 czerwca 2016 do 21 czerwca 2016
Adam Glapiński od 21 czerwca 2016
Zadaniem Rady Polityki Pieniężnej (RPP) jest coroczne ustalanie założeń i realizacja polityki pieniężnej państwa. Rada ustala wysokość podstawowych stóp procentowych, określa zasady operacji otwartego rynku oraz ustala zasady i tryb naliczania i utrzymywania rezerwy obowiązkowej. Zatwierdza plan finansowy banku centralnego oraz sprawozdanie z działalności NBP.
Zarząd kieruje działalnością NBP. W jego skład wchodzi prezes oraz 6-8 członków, w tym 2 wiceprezesów. Członków powołuje i odwołuje prezydent na wniosek prezesa NBP. Do kompetencji zarządu należą:
okresowa ocena obiegu pieniężnego i rozliczeń pieniężnych oraz obrotu dewizowego
nadzorowanie operacji otwartego rynku
ocena funkcjonowania systemu bankowego
przygotowanie i rozpatrywanie projektów uchwał i innych materiałów kierowanych do Rady.Obecny skład Zarządu NBP
Adam Glapiński – prezes NBP od 21 czerwca 2016, przewodniczący Zarządu NBP od 21 czerwca 2016
Piotr Wiesiołek – pierwszy zastępca prezesa NBP od 6 marca 2008
Anna Trzecińska – wiceprezes NBP od 3 listopada 2014
Jacek Bartkiewicz
Andrzej Kaźmierczak
Ryszard Kokoszczyński
Paweł Samecki
Paweł Szałamacha
Od 1 stycznia 2008 funkcje nadzorcze nad polskim sektorem bankowym sprawuje Komisja Nadzoru Finansowego. Obecnie przedstawicielem Narodowego Banku Polskiego w KNF jest Andrzej Kaźmierczak.
Szczególną rolę przypisano wewnętrznemu organowi banku – Komitetowi Inwestycyjnemu Rezerw Dewizowych.
Narodowy Bank Polski, jak większość banków centralnych w gospodarkach rynkowych, pełni trzy podstawowe funkcje:
Bank emisyjny – NBP ma wyłączne prawo emitowania znaków pieniężnych będących prawnym środkiem płatniczym w Polsce. Narodowy Bank Polski określa wielkość ich emisji oraz moment wprowadzenia do obiegu, za którego płynność odpowiada. Ponadto organizuje obieg pieniężny i reguluje ilość pieniądza w obiegu.
Bank banków – NBP pełni w stosunku do banków funkcje regulacyjne, które mają na celu zapewnienie bezpieczeństwa depozytów zgromadzonych w bankach oraz stabilności sektora bankowego. Organizuje system rozliczeń pieniężnych, prowadzi bieżące rozrachunki międzybankowe i aktywnie uczestniczy w międzybankowym rynku pieniężnym. Narodowy Bank Polski jest odpowiedzialny za stabilność i bezpieczeństwo całego systemu bankowego. Pełniąc funkcję banku banków, sprawuje kontrolę nad działalnością banków, a w szczególności nad przestrzeganiem przepisów prawa bankowego. Ponadto NBP nadzoruje systemy płatności w Polsce.
Centralny bank państwa – NBP prowadzi obsługę bankową budżetu państwa, prowadzi rachunki bankowe rządu i centralnych instytucji państwowych, państwowych funduszy celowych i państwowych jednostek budżetowych oraz realizuje ich zlecenia płatnicze.
Działalność statystyczna – w ramach działalności statystycznej zbierane, przetwarzane i publikowane są m.in. dane dotyczące: bilansu płatniczego i międzynarodowej pozycji inwestycyjnej, statystyka pieniężna i bankowa, oczekiwania inflacyjne osób prywatnych, inflacja bazowa.Analizy i badania ekonomiczne – NBP prowadzi i wspiera działalność analityczną i badawczą w zakresie szeroko rozumianej ekonomii i finansów. Wyniki tej działalności publikowane są m.in. w następujących opracowaniach:
Raport o inflacji – kwartalna ocena sytuacji gospodarczej przez Radę Polityki Pieniężnej,
Informacja o kondycji sektora przedsiębiorstw ze szczególnym uwzględnieniem stanu koniunktury – raport kwartalny opracowywany na podstawie wyników badań ankietowych przedsiębiorstw,
Sytuacja na rynku kredytowym – wyniki kwartalnej ankiety do przewodniczących komitetów kredytowych,
Raport o stabilności systemu finansowego – publikacja roczna,
Bank i Kredyt – recenzowane pismo naukowe o ekonomii i finansach, ukazujące się w cyklu dwumiesięcznym,
Materiały i Studia – nieperiodyczne zeszyty prezentujące badania i opracowania naukowe (tzw. working papers)Edukacja ekonomiczna – ramach Programu Edukacji Ekonomicznej podejmowane są działania służące upowszechnieniu tematyki ekonomicznej, zrozumieniu zasad funkcjonowania gospodarki rynkowej, promocji przedsiębiorczości. Celem działań jest przybliżenie społeczeństwu nie tylko zasad funkcjonowania i roli NBP, ale także popularyzacja wiedzy o szeroko rozumianej ekonomii i finansach. Dotarcie do powszechnego odbiorcy następuje poprzez media, szkolenia, publikacje, konkursy, stypendia, Portal Edukacji Ekonomicznej NBPortal oraz serwisy ObserwatorFinansowy.pl i FinancialObserver.eu. W siedzibie NBP mieści się placówka ekspozycyjno-edukacyjna Centrum Pieniądza NBP im. Sławomira S. Skrzypka.
Podpis elektroniczny – bank prowadzi Narodowe Centrum Certyfikacji, pełniące funkcję głównego urzędu certyfikacji w ramach infrastruktury bezpiecznego podpisu elektronicznego w Polsce.Zgodnie z art. 70 ustawy o Narodowym Banku Polskim, Prezes NBP w ciągu 5 miesięcy od zakończenia roku budżetowego przedstawia Sejmowi roczne sprawozdanie z działalności Banku. Sprawozdanie jest publikowane w postaci druku sejmowego.
Narodowy Bank Polski jako bank centralny powinien być niezależny od wpływów politycznych. Stanowisko to podziela również Trybunał Konstytucyjny, stwierdzając w wyroku z 28 czerwca 2000 r. wydanym w pełnym składzie (sygn. akt K 25/99, OTK ZU 2000, nr 5, poz. 141):
specyficzna pozycja ustrojowa NBP jako centralnego banku państwa polega z jednej strony na niezależności wobec organów państwowych, z drugiej zaś na „apolityczności” tego banku.W odróżnieniu od prekursora, Banku Polskiego, oraz niektórych innych banków centralnych jak Fed, NBP nie znajduje się większościowo w prywatnych rękach ani nie ma prywatnych udziałowców.
Bank dokonuje dofinansowania różnych przedsięwzięć społecznych i prywatnych. Np. w 2018 przekazał na rzecz związanej z o. Tadeuszem Rydzykiem Wyższej Szkoły Kultury Społecznej i Medialnej w Toruniu środki w wysokości 246 tys. 290 zł na prowadzenie studiów podyplomowych „Polityka gospodarcza, finanse i bankowość”. Warunkiem przyjęcia na studia jest otrzymanie rekomendacji od przedstawiciela władzy kościelnej.
Ustawa o Narodowym Banku Polskim w Internetowym Serwisie Aktów Prawnych Sejmu RP
Oficjalna strona Narodowego Banku Polskiego (ang. • pol.)
Sprawozdanie z działalności Narodowego Banku Polskiego w 2016 roku (druk 1614)
NBPortal.pl – Portal Edukacji Ekonomicznej NBP
Centrum Pieniądza NBP im. Sławomira S. Skrzypka
ObserwatorFinansowy.pl
FinancialObserver.eu
Cecylia Leszczyńska – Zarys historii polskiej bankowości centralnej