Ministerstwo Spraw Zagranicznych (MSZ) – polski urząd administracji rządowej obsługujący ministra odpowiedzialnego za kształtowanie i prowadzenie polityki zagranicznej RP, właściwego do spraw dwóch działów administracji rządowej: członkostwo Rzeczypospolitej Polskiej w Unii Europejskiej oraz sprawy zagraniczne.
Jacek Czaputowicz  – minister spraw zagranicznych od 9 stycznia 2018
Konrad Szymański (PiS) – sekretarz stanu ds. europejskich od 17 listopada 2015, pełnomocnik Prezesa Rady Ministrów ds. koordynacji i udziału Prezesa Rady Ministrów w spotkaniach Rady Europejskiej od 10 grudnia 2015
Szymon Szynkowski vel Sęk (PiS) – sekretarz stanu ds. polityki europejskiej, polityki azjatyckiej oraz dyplomacji ekonomicznej od 1 czerwca 2018
Bartosz Cichocki – podsekretarz stanu ds. bezpieczeństwa, polityki wschodniej i polityki amerykańskiej od 25 maja 2017
Piotr Wawrzyk – podsekretarz stanu ds. parlamentarnych, prawnych, traktatowych, Narodów Zjednoczonych i praw człowieka od 2 lutego 2018
Maciej Lang – podsekretarz stanu ds. dyplomacji ekonomicznej, współpracy rozwojowej, polityki azjatyckiej, polityki afrykańskiej i bliskowschodniej od 5 listopada 2018
Andrzej Papierz – dyrektor generalny służby zagranicznej od 22 października 2018
Do zadań Ministra Spraw Zagranicznych należy:
reprezentowanie i ochrona interesów Polski i jej obywateli (dyplomacja);
utrzymywanie dobrych stosunków Polski z innymi państwami oraz organizacjami międzynarodowymi;
współpraca z Polonią;
promocja Rzeczypospolitej Polskiej i języka polskiego;
ustalanie organizacji i kierowanie działalnością misji dyplomatycznych i urzędów konsularnych;
kierowanie działem administracji rządowej, sprawy zagraniczne;
obsługa Komitetu do Spraw Europejskich.Ministerstwo Spraw Zagranicznych zostało utworzone 26 października 1918 przez Radę Regencyjną Królestwa Polskiego jako Ministerstwo Spraw Zewnętrznych. Po I wojnie światowej resort nosił nazwę Ministerstwa Spraw Zewnętrznych, od lutego 1919 Ministerstwa Spraw Zagranicznych. Podobnie było po II wojnie światowej, kiedy przez krótki okres (1944-1945) funkcjonował jako Resort Spraw Zagranicznych. Od 1945 siedzibą ministerstwa jest dawny gmach Najwyższej Izby Kontroli.
W skład ministerstwa wchodzi Gabinet Polityczny Ministra oraz następujące jednostki organizacyjne
Departament Afryki i Bliskiego Wschodu
Departament Ameryki
Departament Azji i Pacyfiku
Departament Dyplomacji Publicznej i Kulturalnej
Departament Ekonomiczny Unii Europejskiej
Departament Komitetu do Spraw Europejskich
Departament Konsularny
Departament Narodów Zjednoczonych i Praw Człowieka
Departament Polityki Bezpieczeństwa
Departament Polityki Europejskiej
Departament Prawno-Traktatowy
Departament Prawa Unii Europejskiej
Departament do Spraw Postępowań przed Międzynarodowymi Organami Ochrony Praw Człowieka
Departament Strategii Polityki Zagranicznej
Departament Wschodni
Departament Współpracy Ekonomicznej
Departament Współpracy Rozwojowej
Departament Współpracy z Polonią i Polakami za Granicą
Biuro Administracji
Biuro Archiwum i Zarządzania Informacją
Biuro Dyrektora Generalnego
Biuro Dyrektora Politycznego
Biuro Finansów
Biuro Informatyki i Telekomunikacji
Biuro Infrastruktury
Biuro Kontroli i Audytu
Biuro Ochrony Informacji Niejawnych
Biuro Rzecznika Prasowego MSZ
Biuro Spraw Osobowych
Akademia Dyplomatyczna MSZ
Inspektorat Służby Zagranicznej
Protokół Dyplomatyczny
Sekretariat Ministra
samodzielne stanowisko – Dyrektor Polityczny
samodzielne stanowisko – Rzecznik Prasowy MSZJednostki organizacyjne podległe ministrowi:
Przedstawicielstwa dyplomatyczne
Stałe przedstawicielstwa przy organizacjach międzynarodowych
Urzędy konsularne
Urzędy konsularne kierowane przez konsulów honorowych
Instytuty polskie i ośrodki kultury polskiej
Inne jednostki organizacyjneJednostki organizacyjne nadzorowane przez ministra:
Instytut Europy Środkowo-Wschodniej
Polski Instytut Spraw Międzynarodowych
Po odzyskaniu niepodległości w 1918 pierwszą siedzibą Ministerstwa Spraw Zagranicznych był pałac Kronenberga. W 1922 siedziba ministerstwa została przeniesiona do pałacu Brühla przy pl. marsz. Józefa Piłsudskiego (z adresem ul. Wierzbowa 1).
Ponieważ pałac Brühla został w 1944 wysadzony w powietrze przez Niemców, w 1945 siedzibę ministerstwa ulokowano w al. J. Ch. Szucha 23. W okresie międzywojennym w tym gmachu mieściła się Najwyższa Izby Kontroli, a w okresie II wojny światowej – warszawska siedziba niemieckiej Policji Porządkowej (Ordnungspolizei – Orpo). Około 1950 do gmachu dobudowano od strony Litewskiej skrzydło boczne (ul. Litewska 2/4).
Od 2005 do Ministerstwa należy także położony obok siedziby głównej biurowiec Articom Center (al. J.Ch. Szucha 21). Od 1953 MSZ wykorzystuje do celów reprezentacyjnych pałac Przezdzieckich przy ul. Foksal 6, a od 2015 wynajmuje powierzchnię biurową w biurowcu Foksal City przy ul. Krywulta 2.
Ministerstwo planuje wyburzenie (otrzymanego drogą wymiany z Uniwersytetem Warszawskim za nieruchomość przy ul. Tynieckiej) budynku dawnego kina Klub, znajdującego się na tyłach kompleksu MSZ, i wzniesienie w jego miejscu nowego biurowca. Nowy budynek ma być gotowy do końca 2021.
Magazyny centralne MSZ znajdują się przy ul. Tanecznej 73 na Ursynowie.
Kategoria:Urzędnicy Ministerstwa Spraw Zagranicznych II Rzeczypospolitej
Placówki dyplomatyczne i konsularne Polski na świecie oraz obcych państw w Polsce
Odznaka Honorowa Bene Merito
Polski Instytut Spraw Międzynarodowych
Instytut Polski
Placówki polskie za granicą
Placówki dyplomatyczne w Polsce
Spis krajów o ruchu bezwizowym i zasady wjazdu do poszczególnych państw
Poradnik „Polak za granicą”
Strona MSZ w wersji archiwalnej