Agencja Wywiadu (AW) (JW 3164) – polska służba specjalna, której zadanie polega na pozyskiwaniu informacji jawnych, pozyskiwaniu informacji niejawnych (wywiad), analizie informacji, i ich przetwarzaniu oraz udostępnianiu uprawnionym osobom, głównie w strefie pozawojskowej poza granicami Rzeczypospolitej Polskiej, które mogą mieć znaczenie dla bezpieczeństwa i żywotnych interesów Rzeczypospolitej Polskiej. Agencja Wywiadu prowadzi wywiad z pozycji legalnej (pod przykryciem dyplomacji), nielegalnej (funkcjonariusze bez immunitetu dyplomatycznego) oraz z użyciem urządzeń np. SIGINT.
Agencja Wywiadu powstała 29 czerwca 2002, w wyniku rozwiązania Urzędu Ochrony Państwa (na podstawie ustawy z dnia 24 maja 2002 o Agencji Bezpieczeństwa Wewnętrznego oraz Agencji Wywiadu). Po rozwiązaniu Urzędu Ochrony Państwa (UOP) utworzono dwie odrębne agencje: Agencję Bezpieczeństwa Wewnętrznego oraz Agencję Wywiadu, które przejęły jego dotychczasowe zadania.
Szef AW jest centralnym organem administracji rządowej, działającym przy pomocy AW, która jest urzędem administracji rządowej. Zgodnie z z art. 3 ustawy podlega bezpośrednio Prezesowi Rady Ministrów.
Zgodnie ze zmianami z 2018:
Departament Operacyjny
Departament Informacyjny
Departament Techniczny
Biuro Bezpieczeństwa
Biuro Finansowo-Administracyjne
Biuro Kadr i Szkoleń
Biuro Prawne
Gabinet Szefa
Samodzielny Wydział do Spraw Zarządzania Kryzysowego
Kierownictwo Agencji Wywiadu:
Szef AW – ppłk Piotr Krawczyk od 28 grudnia 2016 (od 27 września 2016 p.o.)
Zastępca Szefa AW– płk Dominik Duda (od października 2016)
Zastępca Szefa AW - płk Anetta Maciejewska (od września 2018)
Zadania przejęte przez Agencję Wywiadu od  Zarządu Wywiadu byłego Urzędu Ochrony Państwa przedstawiają się następująco:
uzyskiwanie, analizowanie, przetwarzanie i przekazywanie właściwym organom informacji mogących mieć istotne znaczenie dla bezpieczeństwa i międzynarodowej pozycji Rzeczypospolitej Polskiej oraz jej potencjału ekonomicznego i obronnego,
rozpoznawanie i przeciwdziałanie zagrożeniom zewnętrznym godzącym w bezpieczeństwo, obronność, niepodległość i nienaruszalność terytorium Rzeczypospolitej Polskiej,
ochrona zagranicznych przedstawicielstw Rzeczypospolitej Polskiej i ich pracowników przed działaniami obcych służb specjalnych i innymi działaniami mogącymi przynieść szkodę interesom Rzeczypospolitej Polskiej,
zapewnienie ochrony kryptograficznej łączności z polskimi placówkami dyplomatycznymi i konsularnymi oraz poczty kurierskiej,
rozpoznawanie międzynarodowego terroryzmu, ekstremizmu oraz międzynarodowych grup przestępczości zorganizowanej,
rozpoznawanie międzynarodowego obrotu bronią, amunicją i materiałami wybuchowymi, środkami odurzającymi i substancjami psychotropowymi oraz towarami, technologiami i usługami o znaczeniu strategicznym dla bezpieczeństwa państwa, a także rozpoznawanie międzynarodowego obrotu bronią masowej zagłady i zagrożeń związanych z rozprzestrzenianiem tej broni oraz środków jej przenoszenia,
rozpoznawanie i analizowanie zagrożeń występujących w rejonach napięć, konfliktów i kryzysów międzynarodowych, mających wpływ na bezpieczeństwo państwa, oraz podejmowanie działań mających na celu eliminowanie tych zagrożeń,
prowadzenie wywiadu elektronicznego,
podejmowanie innych działań określonych w odrębnych ustawach i umowach międzynarodowych.
W Agencji Wywiadu obowiązują następujące korpusy i stopnie służbowe:
korpus szeregowych
starszy szeregowy
korpus podoficerów
starszy kapral
starszy plutonowy
starszy sierżant
sierżant sztabowy
starszy sierżant sztabowy
korpus chorążych
młodszy chorąży
starszy chorąży
młodszy chorąży sztabowy
chorąży sztabowy
starszy chorąży sztabowy
korpus oficerów
podporucznik
podpułkownik
generał brygady
Zbigniew Siemiątkowski – od 28 czerwca 2002 do 11 maja 2004
wakat na urzędzie od 11 maja 2004 do 11 sierpnia 2004, obowiązki szefa AW pełnił płk Andrzej Derlatka
Andrzej Ananicz – od 11 sierpnia 2004 do 24 listopada 2005
gen. bryg. Zbigniew Nowek – od 24 listopada 2005 do 5 marca 2008
wakat na urzędzie od 5 marca 2008 do 7 czerwca 2008, obowiązki szefa AW pełnił Andrzej Ananicz
gen. bryg. Maciej Hunia – od 11 sierpnia 2008 do 19 listopada 2015 (od 7 czerwca 2008 do 11 sierpnia 2008 pełniący obowiązki)
płk Grzegorz Małecki – od 19 lutego 2016 do 27 września 2016 (od 19 listopada 2015 do 19 lutego 2016 pełniący obowiązki)
ppłk Piotr Krawczyk – od 28 grudnia 2016 (od 27 września 2016 do 28 grudnia 2016 pełniący obowiązki).
Wydatki i dochody Agencji Wywiadu są realizowane w części 59 budżetu państwa.
W 2017 wydatki Agencji wyniosły 191,53 mln zł, a dochody 0,24 mln zł. W ustawie budżetowej na 2018 jej wydatki zaplanowano w wysokości 188,65 mln zł, a dochody 0,06 mln zł.
Wyniki kontroli wykonania budżetu przez Agencję Wywiadu przeprowadzanej co roku przez Najwyższą Izbę Kontroli są tajne.
Oficjalna strona Agencji Wywiadu