Isla de la Juventud (hiszp. Wyspa Młodości, do 1978 Isla de Pinos) − wyspa leżąca na Morzu Karaibskim, na południe od zachodniego krańca wyspy Kuba, w zatoce Batabanó. Należy do Kuby. Jest drugą co do wielkości kubańską wyspą, a szóstą w archipelagu Antyli.
Powierzchnia wyspy wynosi 3056 km², zamieszkuje ją ok. 100 000 osób. Głównym miastem na Isla de la Juventud jest Nueva Gerona, leżące w północnej części wyspy.
Nazwa "Isla de la Juventud" oznacza "Wyspa Młodości", poprzednio znana była pod nazwą Pinos (do 1978 roku).