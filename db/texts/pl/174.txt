PGE Polska Grupa Energetyczna S.A. – spółka giełdowa notowana na Giełdzie Papierów Wartościowych w Warszawie będąca jednostką dominującą Grupy Kapitałowej PGE Polska Grupa Energetyczna S.A. Grupa Kapitałowa jest największym pod względem przychodów, zainstalowanych mocy wytwórczych oraz wolumenu produkcji energii elektrycznej zintegrowanym pionowo przedsiębiorstwem energetycznym w Polsce. Grupa w obecnym kształcie powstała w 2007.
PGE Polska Grupa Energetyczna S.A. prowadzi swoją działalność jako przedsiębiorstwo jednozakładowe.
Podmiotem kontrolującym spółkę jest Skarb Państwa, który na 2 listopada 2016 posiadał 57,39% udziału w kapitale zakładowym. Oprócz działalności firm centralnych i holdingów podstawowy przedmiot działalności PGE S.A. obejmuje również obrót energią elektryczną oraz produktami powiązanymi. Działalność w zakresie obrotu energią elektryczną prowadzona jest z zachowaniem wymogów ustawy Prawo energetyczne. Ogólne przychody przedsiębiorstwa w 2012 przekroczyły 31,9 mld złotych, przychody ze sprzedaży wyniosły ponad 30,5 mld złotych.
W skład Grupy PGE wchodzą:
PGE Górnictwo i Energetyka Konwencjonalna S.A. z siedzibą w Bełchatowie (KRS 0000032334) o kapitale akcyjnym: 6 964 382 240,00 zł, w skład której wchodzą:
dwie duże kopalnie węgla brunatnego (KWB Bełchatów oraz KWB Turów)
4 elektrownie (dwie elektrownie na węgiel kamienny: Dolna Odra i Opole oraz dwie elektrownie opalane węglem brunatnym: Turów i Bełchatów, będąca największą elektrownią opalaną węglem brunatnym na świecie)
10 elektrociepłowni (EC Szczecin, EC Kielce, EC Lublin-Wrotków, EC Rzeszów i EC Gorzów, EC Pomorzany, trzy elektrociepłownie w ramach ZEC Bydgoszcz oraz Energetyka Boruta)
PGE Energia Odnawialna S.A. z siedzibą w Warszawie (KRS 0000044915) o kapitale akcyjnym: 929 218 930,00 zł, w skład której wchodzą:
36 elektrowni wodnych w tym: Elektrownia Wodna Żarnowiec (wyposażona w cztery hydrozespoły o nominalnej mocy 716 MW w pracy turbinowej, oraz 800 MW w pracy pompowej) oraz druga co do wielkości w Polsce Elektrownia Wodna Żar (wyposażona w cztery hydrozespoły o mocy 500 MW dla pracy turbinowej oraz 540 MW dla pracy pompowej)
10 farm wiatrowych (Elektrownia Wiatrowa Kamieńsk, Elektrownia Wiatrowa Resko, Elektrownia Wiatrowa Żuromin, Elektrownia Wiatrowa Pelplin, Elektrownia Wiatrowa Wojciechowo, Elektrownia Wiatrowa Kisielice, Elektrownia Wiatrowa Malbork, Elektrownia Wiatrowa Jagniątkowo, Elektrownia Wiatrowa Resko II, Elektrownia Wiatrowa Lotnisko)
PGE Dystrybucja S.A. z siedzibą w Lublinie (KRS 0000343124) o kapitale akcyjnym: 9 729 424 160,00 zł
PGE Obrót S.A. z siedzibą w Rzeszowie (KRS 0000030499) o kapitale akcyjnym: 492 640 400,00 zł
PGE Systemy S.A. z siedzibą w Warszawie (KRS 0000007353)
PGE Dom Maklerski S.A. z siedzibą w Warszawie (KRS 0000418162)
EXATEL S.A. (dawniej TEL-ENERGO SA)
PGE Energia CiepłaPGE dostarcza energię elektryczną dla około 5 milionów użytkowników. Roczna produkcja energii elektrycznej wynosi ponad 54 TWh, co stanowi około 40% krajowej produkcji. Moc zainstalowana wynosi ponad 12 GW.
Grupa PGE w obecnym kształcie istnieje od 2007 r. Zatrudnia około 39 tys. pracowników.
Głównym akcjonariuszem PGE Polska Grupa Energetyczna S.A. jest Skarb Państwa posiadający 57,39% akcji Spółki. Pozostali akcjonariusze posiadają 42,61% akcji.
Działalność Grupy jest obecnie zorganizowana w pięciu głównych segmentach:
Energetyka Konwencjonalna, który obejmuje wydobycie węgla brunatnego i wytwarzanie energii elektrycznej i ciepła w źródłach konwencjonalnych oraz przesyłanie i dystrybucję ciepła
Energetyka Odnawialna, która obejmuje wytwarzanie energii elektrycznej w źródłach odnawialnych oraz w elektrowniach szczytowo-pompowych
Obrót Hurtowy energią elektryczną i produktami powiązanymi oraz paliwami
Dystrybucja energii elektrycznej
Sprzedaż Detaliczna energii elektrycznej.Oprócz powyższych pięciu głównych linii biznesowych, Grupa PGE prowadzi działalność w innych obszarach, w tym w telekomunikacji. W skład Grupy wchodzą także spółki, których głównym przedmiotem działalności jest realizacja strategicznych działań związanych z przygotowaniem i realizacją projektu budowy elektrowni jądrowych.
Przedsiębiorstwo wspiera sport wyczynowy, jest sponsorem tytularnym kilku drużyn sportowych:
PGE GKS Bełchatów – klub piłkarski
PGE Stal Mielec – klub piłki ręcznej mężczyzn (PGNiG Superliga Mężczyzn)
PGE Vive Kielce – klub piłki ręcznej mężczyzn (PGNiG Superliga Mężczyzn)
SPR Lublin – klub piłki ręcznej kobiet
PGE Skra Bełchatów – klub siatkarski z Bełchatowa (PlusLiga)
PGE Turów Zgorzelec – klub koszykarski ze Zgorzelca (Polska Liga Koszykówki)
PGE-Marma Rzeszów – klub żużlowy z Rzeszowa (Ekstraliga żużlowa)
Atom Trefl Sopot – klub siatkarski z Sopotu (Orlen Liga)
PGE Orlik Opole – klub hokeja na lodzie z Opola (Polska Hokej Liga).PGE została również sponsorem stadionu PGE Narodowy w Warszawie. Sponsoruje również sportowców indywidualnych – windsurferkę Zofię Noceti-Klepacką i kitesurfera Viktora Borsuka oraz Waldemara Stawowczyka, mistrza świata i Europy w wyścigach psich zaprzęgów.
Strona firmy PGE Polska Grupa Energetyczna S.A.