A Digital Equipment Corporation, más néven DEC vagy szintén használatos márkajelzéssel Digital egyike volt a számítógépipar főbb amerikai cégeinek az 1960-as évektől egészen az 1990-es évekig. A számítógépes rendszerek vezető gyártója volt, beleértve a számítógépeket, szoftvert, perifériákat. Övék volt eladási értelemben a legsikeresebb miniszámítógép a PDP és az utód VAX termékvonal a VAX–11 termékcsaláddal.
1957-től 1992-ig a központjuk egy volt gyapjúmalom (Clock Tower Place) volt, Maynard (Massachusetts) (Massachusetts) városban. A DEC-et 1998 júniusában felvásárolta a Compaq, amely aztán 2002 májusában egyesült a Hewlett-Packarddal. A DEC némely részét, nevezetesen a fordítóprogram-üzletágat és a hudsoni gyártóüzemet eladták az Intelnek.
Digital Equipment Corporation nem összekeverendő a kapcsolatban nem álló Digital Research, Inc céggel vagy a Western Digitallal, habár ez utóbbi gyártotta az LSI-11 chipseteket, melyet a DEC alsó kategóriás PDP–11/03 számítógépeiben is használtak.
Ez a szócikk részben vagy egészben  a   Digital Equipment Corporation című angol Wikipédia-szócikk ezen változatának fordításán alapul.  Az eredeti cikk szerkesztőit annak laptörténete sorolja fel.