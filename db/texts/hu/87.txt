A Juventus Football Club, rövidítve Juventus FC vagy egyszerűen Juventus (latin: iuventus vagyis fiatalság), olasz labdarúgóklub, melyet 1897-ben alapítottak. A klub székhelye Olaszországban, Torinóban van. A világ egyik legjelentősebb labdarúgó- és egyben a legsikeresebb olasz csapata. 54 trófeát nyert a csapat, közte 32 bajnoki címet és 13 olasz kupát. Európában a harmadik legsikeresebb klub és a világon a hatodik legtöbb trófeát szerezték meg, amit eddig a FIFA feljegyzett. A címek között szerepel 2 BL-cím (BEK-et is beleszámítva), valamint 3 UEFA-kupa is.
Olaszországban a Juventusnak van a legtöbb szurkolója (főleg délen), és a világon is az egyik legnagyobb szurkolótáborral rendelkezik (kb. 170 millió fő).Jelenleg Torinóban, a klub saját építésű stadionjában, a 2011. szeptember 8-án használatba vett Juventus Arenában játsszák a mérkőzéseiket, amely régi stadionjuk, a Stadio delle Alpi helyén épült fel.A csapat Olaszországban több másik klubbal is rivalizál, főként a városi rivális Torinóval. Ezt a mérkőzést Derby della Mole-nak hívják, és fokozottan nagy érdeklődés kíséri. A legnagyobb olasz derbi, a derby d'Italia viszont a Juventus−Inter összecsapás, főként a 2006-os calciopoli óta.
A Juventus alapító tagja volt a már azóta megszűnt G-14-nek, amely Európa 14 (2002-től 18) legbefolyásosabb labdarúgóklubját foglalta magában.
Alfredo Armano, Giocchino Armano, Eugenio Canfari, Enrico Canfari, Francesco Daprá, Domenico Donna, Carlo Ferrero, Luigi Forlano, Luigi Gibezzi, Umberto Malvano, Enrico Piero Molinatti, Umberto Savoria és Vittorio Varetti. Ők tizenhárman alapították a csapatot 1897-ben. Mindannyian a közeli Maaimo D'Azeglio gimnáziumba jártak és 17-18 évesek voltak. A csapat első elnöke Enrico Canfari lett. A csapat alapításakor 3 név között morfondíroztak a vezetők: Societá Via Fort, Societá Sportiva Massimo d'Azeglio, Aport Club Juventus. Végül hosszas viták után az utóbbi lett a befutó. 1898-ban játszotta első (természetesen barátságos) meccsét a városi rivális FC Torinese ellen (nem a mai Torino). Az Olasz labdarúgó-szövetséghez 1900-ban csatlakozott. Az első bajnoki címüket 1905-ben sikerült megnyerniük az akkor még csak 3 csapatos bajnokságban. Ekkor a csapat egy előző stadionjában, a Stadio Motovelodromo Umberto I-ben játszott. Ebben az időben a klub mezszíne rózsaszín volt. A jelenleg is használt fekete-fehér csíkos mezre véletlenül tértek át, amikor az Angliából küldött mezek kissé eltértek a megrendelttől.
A következő években folyamatosan fejlődött a csapat, ám az igazi fellendülés az I. világháború után következett be. A csapat első jelentősebb edzője a magyar Károly Jenő volt, aki 1926-ban ismét bajnoki címhez vezette a csapatot. Ezután 1930-ban következett a 3. elsőség, melyet további 4 követett. E korszakban több jelentős labdarúgó is képviselte a klubot, köztük Combi, Rosetta, Bigatto, Monti, Cesarini, Ferrari, Borel és Bertolini. A csapat ekkorra már európai szinten is meghatározó volt. Szerepeltek az akkori Európa Kupában (a mai UEFA-bajnokok ligája elődje), valamint az olasz válogatott is ekkor ünnepelte 1934-es világbajnoki címét. 1933-ban a klub stadionja is megváltozott. A Stadio Olimpico di Torino egészen 1990-ig fogadta az ellenfeleket. 1947-ben Gianni Agnelli lett a Juventus elnöke egészen 1955-ig, majd öccse, Umberto Agnelli és később Vittore Catella vette át ezt a posztot. Ezekben az időszakokban 7 bajnoki cím valamint 3 olasz kupa került a vitrinbe. 1971-től az egykori játékos Giampiero Boniperti (aki 177 gólig jutott) lett az elnök. Ténykedése alatt 9 bajnoki és 4 kupaelsőséget ért el a Juve, valamint megnyerték az UEFA-kupát is. Az ezt követő időszakban olyan labdarúgók fordultak meg a csapatban, mint Dino Zoff, Gaetano Scirea, Marco Tardelli, Antonio Cabrini, Franco Causio, Roberto Bettega, Paolo Rossi vagy épp Michel Platini. Utóbbi 5 év alatt két bajnoki címet, egy BEK-trófeát, egy EB-elsőséget, három gólkirályi címet és három Aranylabdát nyert, így mondható, hogy a Juventus egyik kiemelkedő alakja volt.
A csapat ezután 1993-ban ismét elhódította az UEFA-kupát, majd 1996-ban a Bajnokok Ligáját (utóbbit másodszor). Ez idő alatt kezdte meg a klubnál karrierjét a Juve egyik ikonja, Alessandro Del Piero, aki 2012-ig szolgálta az egyesületet. Ekkor a csapatot kétszer is irányította a korábbi olasz szövetségi kapitány Marcello Lippi. Az ő nevéhez fűződik többek közt a 25. bajnoki cím megszerzése is, valamint a francia Zinédine Zidane leszerződtetése. 2006-ban a klubot bundabotrány miatt a Serie B-be sorolták vissza. Ez volt az első alkalom, hogy nem az első osztály tagja volt a klub. A botrány következtében elvették 2 bajnoki címüket is, ami így is olasz rekord (28). A száműzetés csupán egy évig tartott, majd a feljutás után a csapat igyekezett újra nevéhez méltóan szerepelni a bajnokságban és a nemzetközi porondon is. Az újabb trófeára azonban egészen 2012-ig kellett várni. 2011-ben ugyanis az egykori legendás Juventus-játékos és csapatkapitány, Antonio Conte lett a klub edzője. Sikerült visszahoznia a csapathoz a „spirito Juve” szellemiséget, és vezetésével veretlenül lett bajnok a csapat, ami a 20 csapatos Serie A történetében ezelőtt senkinek sem sikerült. A Juventus ebben az évben a Coppa Italia döntőjébe is bejutott. Ezen a mérkőzésen, május 20-án búcsúzott el a csapattól talán legnagyobb legendája, Alessandro Del Piero, aki tizenkilenc szezonon át szolgálta a Juventust, valamint csúcstartó a klubnál a játszott mérkőzések és lőtt gólok számában is.
Olasz bajnokság – Serie ABajnok (34 - rekord): 1905, 1925-26, 1930-31, 1931-32, 1932-33, 1933-34, 1934-351, 1949-50, 1951-52, 1957-58, 1959-60, 1960-61, 1966-67, 1971-72, 1972-73, 1974-75, 1976-77, 1977-78, 1980-81, 1981-82, 1983-84, 1985-86, 1994-95, 1996-97, 1997-98, 2001-02, 2002-03, 2004-052, 2005-062, 2011-12, 2012-13, 2013-14, 2014-15, 2015-16, 2016-17, 2017-181
1 A sorozatban 7 bajnoki cím olasz rekord.
2 A 2004-05-ös és a 2005-06-os címet a bundabotrány következtében elvették.Olasz bajnokság – Serie BBajnok (1): 2006-07Olasz kupa – Coppa ItaliaGyőztes (13 - rekord): 1937-38, 1941-42, 1958-59, 1959-60, 1964-65, 1978-79, 1982-83, 1989-90, 1994-95, 2014-15, 2015-16, 2016-17, 2017-18
Döntős (5): 1972-73, 1991-92, 2001-02, 2003-04, 2011-12Olasz szuperkupa – Supercoppa ItalianaGyőztes (7 - rekord): 1995, 1997, 2002, 2003, 2012, 2013, 2015
Döntős (3): 1990, 1998, 2005
BEK/BLGyőztes (2): 1984-85, 1995-96
Döntős (7): 1972-73, 1982-83, 1996-97, 1997-98, 2002-03, 2014-15, 2016-17KEKGyőztes (1): 1983-84UEFA-kupaGyőztes (3 - rekord): 1976-77, 1989-90, 1992-93
Döntős (1): 1994-95Intertotó-kupaGyőztes (1): 1999UEFA-szuperkupaGyőztes (2): 1984, 1996VilágkupaGyőztes (2): 1985, 1996
Döntős (1): 1973
Az első 2 évben (1897, 1898) a csapat a Parco del Valentinon és Parco Cittadellán játszotta a mérkőzéseket. Ezután 1908-ig a Piazza d'Armi stadionban játszottak. Kivéve 1905-öt és 1906-ot, amikor is a Corso Re Umberto adott otthont a klubnak.
1909-től 1922-ig a Corso Sebastopoli táborban játszottak. 1923-tól a Corso Marsiglia stadiont használták, ahol 4 bajnoki címet is nyertek. 1933-tól az 1934-es labdarúgó-világbajnokságra készített torinói olimpiai stadiont bérelték egészen 1990-ig. Ez idő alatt a csapat 890 bajnoki mérkőzést játszott le és 17 bajnoki címet szerzett.1990-től a Stadio delle Alpi adott otthon a csapat hazai mérkőzéseinek, melyet az 1990-es labdarúgó-világbajnokságra készítettek el. A létesítményt a Torinóval együtt bérelték. Ez idő alatt 5 bajnoki címet ünnepelhetett a klub.
2006-ban a csapat ismét visszatért az olimpiai stadionba, ahol egészen 2011-ig játszott. Jelenleg a klub saját építésű stadionjában, a 2011. szeptember 8-án használatba vett, 41 000 néző befogadására képes Juventus Arenában játssza a mérkőzéseit, amely a Stadio delle Alpi helyén épült fel.
1 Az átigazolási ár tartalmazza Marco Marchionni 4,5 millió eurós vételárát is.2 Az átigazolási ár tartalmazza Antonio Nocerino 7,5 millió eurós vételárát is.
Lásd még: A Juventus FC játékosainak listája2018. július 11. szerint:
A lista csak azokat a játékosokat tartalmazza, akiknek az adott időben a klubbal volt szerződése.
A klubnak 28 elnöke volt, ebből 26 olasz, 1 svájci és 1 francia.
Forrás: myjuve.itJelmagyarázat: TE Tiszteletbeli elnök 1 A háború időszaka alatt lévő elnökség 2 Átmeneti elnökség
A klubnak összesen 46 edzője volt, köztük 33 olasz, 3 magyar (Károly Jenő, Viola József, Sárosi György), 2 skót, 1 argentin, 1 angol, 1 brazil, 2 cseh (ebből 1 csehszlovák), 1 paraguayi, 1 francia és 1 jugoszláv. Ebből 13-an ideiglenes edzők voltak. A legtöbb idényt (13) Giovanni Trapattoni vezette, a második Marcello Lippi 8 évaddal.
Forrás: myjuve.it
Jelmagyarázat: (id.) Ideiglenes edző
Hivatalos honlap (olaszul)
Hivatalos honlap (angolul)
Hivatalos honlap (kínaiul)
Magyar rajongói oldal (magyarul)
Friss hírek blog formájában
Friss hírek
Fanatical.hu
Olasz foci.lap.hu - linkgyűjtemény
Juventus FC - magyar nyelvű, Latin Tipp Liga bajnokságaival, kupáival
myjuve.it (angolul) (olaszul)