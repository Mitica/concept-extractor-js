A Centrum Párt (svédül: Centerpartiet, rövidítése: C) egy svédországi liberális, agrárista politikai párt. A párt hagyományosan az Északi Agrár Pártcsaládhoz tartozik, akik a szabad piacgazdaság, környezetvédelem, nemi egyenlőség és a decentralizmust támogatják. A Centrum Párt tagja a Mérsékelt Párt, Kereszténydemokraták és Liberálisok vezette Szövetség Svédországért jobbközép kormány koalíciónak.
A pártot a svédországi sajtó gyakran klasszikus liberálisnak tartja. Gazdasági kérdésekben a kis és középvállalkozásokat, a családi vállalkozásokat. Fontosnak tartják, hogy a vidéki településeket is megfelelő infrastruktúrával lássák el, hogy ne néptelenedjenek el a falvak a városba történő vándorlás miatt. Ellentétes álláspontot képviselnek a szociáldemokratákkal és a Svéd Demokratákkal.
A párt távolságot tart a neoliberalizmustól és a libertarianizmustól.
A párt liberális bevándorlási politikát folytat. A párt a 2015-ös európai menekültválság után javaslatot tett, hogy a menekültek segélyezési rendszere helyett hitelt kapjanak, amely hasonló lenne a svédországi hallgatói hitelhez. 2016-ban a párt felvetette, hogy a bevándorlók kötelező állampolgári ismeretek oktatáson vegyenek részt.
A párt elkötelezetten Unió-párti, ugyanakkor a párt álláspontja szerint Svédországnak a monetáris unión kívül kell lennie, az euró helyett továbbra is a svéd koronát kellene fizetőeszköznek használnia.
A párt szavazói főképp vidéki, községi szavazókból állnak emellett földművesek is szavaznak rájuk. A párt azonban Maud Olofsson vezetése alatt a Liberálisok politikai fordulatának köszönhetően egyre több liberális városi szavazót gyűjtött be Svédország középső részéről.
Erik Eriksson (1916–1920)
Johan Andersson (1920–1924)
Johan Johansson (1924–1928)
Olof Olsson (1928–1934)
Axel Pehrsson-Bramstorp (1934–1949)
Gunnar Hedlund (1949–1971)
Thorbjörn Fälldin (1971–1985)
Karin Söder (1985–1987)
Olof Johansson (1987–1998)
Lennart Daléus (1998–2001)
Maud Olofsson (2001–2011)
Annie Lööf (2011–)