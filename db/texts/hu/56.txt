A Momentum Mozgalom (röviden Momentum) egy 2017 márciusában alakult, centrista magyarországi politikai párt, amely országosan akkor vált ismertté, amikor 2017 januárjában – még egyesületként – benyújtott egy, a 2024. évi nyári olimpiai játékok budapesti megrendezéséről szóló népszavazási kezdeményezést, amelyre 266 151 db támogató aláírást szedtek össze. A kezdeményezéshez tartozó aláírásgyűjtési kampány NOlimpia néven vált ismertté és végül az olimpiai pályázat visszavonásához vezetett. Párttá alakulása után a Momentum gyors növekedésnek indult és országos hálózatot épített ki, melynek eredményeként jelenleg minden megyében rendelkezik alapszervezettel és tagjainak száma jelenleg körülbelül 4000-re tehető. Számos rendezvény köthető a Momentum nevéhez, melyek között szerepelt a jelentős tömeget megmozdító CEU melletti tüntetés, valamint a kevésbé sikeres, de jelentős vitákat kavart Nyitás Fesztivál is Bodajkon.A Momentum jelen állás szerint a lehetséges maximum 106-ból összesen 97 országos egyéni választókerületben (OEVK) indít képviselőjelölteket, valamint országos listával is rendelkezik a 2018-as magyarországi országgyűlési választásokon. Ezzel a rendszerváltás óta eltelt időszak történetében az első olyan párt, amely első megmérettetésére készülve az OEVK-k több mint 90%-ában tudott jelöltet indítani. Magukat a jelenlegi legerősebb parlamenten kívüli pártként határozzák meg, legfőbb céljuknak pedig az Orbán-kormány leváltásának elősegítése és a parlamentbe való bejutás mellett a teljes politikai generáció- és kultúraváltást tekintik. Kampányuk fő üzenete: „Van remény!”. A párt végül nem jutott be a Parlamentbe.
A párt alapvetően centrista nézeteket képvisel, elutasítja a jobb-bal és liberális-konzervatív besorolásokat, magát egyszerre nemzeti és liberális, valamint konzervatív beállítottságúnak tartja és tagsága „ideológiailag sokszínű, de meggyőzhető, vitaképes emberekből áll”. A Momentum egyaránt fontosnak tartja nemzeti értékeink védelmét és Magyarország európai egység iránti elkötelezettségét, illetve a nyugatias berendezkedésű állomkhoz való közeledést a keleti típusú diktatúrák felé való nyitás helyett, támogatja a globális piacot és a szegénypárti adózási rendszert, csökkentené az ÁFA mértékét, erősítené az integrált oktatást, lazítaná a terhességmegszakítás szabályozását, egyértelműen kiáll a homoszexuálisok jogaiért, valamint enyhítené a könnyű drogok orvosi célú használatának szabályozását.A párt megalakulása óta azt vallja, hogy a teljes jelenlegi politikai elitet le kell váltani és Magyarországon egy új politikai generációnak és vele együtt egy új politikai kultúrának kell teret adni.
A Momentum sokáig elutasított mindennemű választási együttműködést, azonban miután 97 országos egyéni választókerületben összeszedték az induláshoz szükséges 500 érvényes ajánlást, megerősítették, hogy hajlandóak bármelyik ellenzéki párt javára visszalépni, amennyiben az alábbi kritériumok teljesülnek:
Valós matematikai esély az ellenzéki győzelemre
Vállalható, hiteles ellenzéki jelölt
Minden releváns ellenzéki párt ugyanúgy támogatja a jelöltet
A párt 2017. október 15-én mutatta be 363 oldalas programját, melyet egy országjárással egybekötött társadalmi párbeszéd után, több mint 100 Momentum tag és 150 külső szakértő bevonásával dolgoztak ki. Ebben részletesen bemutatják, milyen megoldásokat kínálnak Magyarország rendszerszintű problémáira. A program vegyes fogadtatásban részesült a különböző sajtóorgánumok elemzéseiben. Míg a Magyar Idők szerint például „üres ígérethalmaz”, mások szerint egyes elemei figyelemre méltóak. A 168 Óra elemzésében „erős közepesre” értékelte a párt elképzeléseit az egészségügy átalakítására vonatkozóan, míg a hvg.hu által megkérdezett szakértők szerint a Momentumé a „legrészletesebb és legalaposabbnak tűnő egészségügyi program”.
Fejlődő ország
Tudásalapú ország
Működő ország
Fenntartható ország
Lehetőségekkel teli ország
Egészséges ország
Törődő ország
Családbarát ország
Szabad ország
Sokszínű ország
Összetartó nemzet
Európai országA Momentum deklaráltan egyik legfontosabb feladatának tekinti a rendszerváltás befejezését és a politikai generáció- és kultúraváltást, valamint Magyarország tényleges bevezetését a 21. századba. Mindezt úgy tekintik megvalósíthatónak, hogy a magyar társadalom megszabadul az ideológiai harcoktól és a jobb-bal megosztottság helyett a közös célokra koncentrálva indul el a fejlődés útján.
2015 első felében megalakult a Momentum Mozgalom nevű társaság, 10 fiatal vezetésével
2016. november 3-án jegyezték be a Momentum Egyesületet, melynek elnöke Csala Dániel Károly jogász (Csala Károly (1958) szegedi grafikusművész fia)
2017 februárjában a mozgalomnak 143 tagja, 1.800 aktivistája és 35 ezer támogatója volt
2017. március 4-én a Mozgalom tisztújító közgyűlése megszavazta a párttá alakulást - melynek 99 alapító tagja lett -, elfogadta a párt alapszabályzatát, valamint megválasztotta a párt első vezetőségét. Céljuk, hogy a 2018-as országgyűlési választáson minden egyéni körzetben jelöltet tudjanak állítani.
2017 májusában a közvélemény-kutatók szerint a párt 3%-on állt. Negyedmillió támogatójuk főleg 40 év alatti érettségizett vagy diplomás nagyvárosokban élőkből áll.
2017 augusztusában Pottyondy Edina és Kádár Barnabás lemondtak az elnökségi tagságról, és csak párttagként dolgoznak tovább. Az új elnökségi tagok: Dukán András Ferenc tanár, és Cseh Katalin szülész-nőgyógyász rezidens.
2017. augusztus 20-án elindították a Cselekvés Körei internetes felületét, ahol várják helyi problémák bejelentését, segítséget ajánlva ezek megoldásához.
2017 szeptemberében a közvélemény-kutatók szerint a párt a teljes népesség körében 2%-on, a biztos szavazók között 3%-on állt.
2017 októberében a párt bemutatta országos programját.
2017 vége–2018 eleje: Szervezeti és személyi változások
2018. január 26-án létrejött a Momentum TizenX, az ifjúsági tagozat,
2018. március 5-én a párt bejelentette, hogy a 106 egyéni választási körzetből 97-ben állít jelöltet az áprilisi választásokra
A 2018 április 8-i választáson 3,06%-ot ért el, amivel nem haladta meg a parlamenti küszöböt.
2018. május 5-én lemondott az elnökség, és ideiglenesen a három fős igazgatóság vette át a párt vezetését.
A párt tagsága rendes és pártolói tagokból áll, akik a területi alapon létrehozott alapszervezetekhez tartoznak. Ezek teljes száma jelenleg 105, amiből 95 Magyarország területén található, 10 pedig az ország határain túl. A külföldi alapszervezetek közül megalakulásakor a londoni volt a legnagyobb létszámú.
Momentum Mozgalom legfőbb döntéshozó testülete a Küldöttgyűlés, az operatív vezetői teendőket pedig az 5 tagból álló elnökség látja el. Ezek mellett működik a Választmány, amelynek szerepét az Alapszabály nem szabályozza, a gyakorlatban azonban fontos szereppel bír a jelöltek jóváhagyásának folyamatában és a Küldöttgyűlés üléseinek előkészítésében.
Elnök: Fekete-Győr András jogász, a Momentum egyik alapítója, a NOlimpia kampány egyik arca, a párt országos listavezetőjeAlelnök: Donáth Anna Júlia szociológus, többek közt melegek és bevándorlók jogaival és megsegítésével kapcsolatos civil szervezetek alkalmazottja  Elnökségi tagok:
Berg Dániel politológus, korábban a párt nemzetközi ügyvivője, a CEU-párti tüntetések szónoka
Buzinkay György, politológus-közgazdász, korábban a párt képviselőjelöltje Hajdú-Bihar megyében
Hajnal Miklós politológus-közgazdász, a párt korábbi szóvivője, korábban elnökségi tagja és a NOlimpia kampány vezetője
Benedek Márton, a néhai Göncz Árpád köztársasági elnök unokája, korábban az Együtt politikusa
Cseh Katalin szülész-nőgyógyász rezidens, volt elnökségi tag, a párt egészségügyi programját kidolgozó munkacsoport tagja és a nemzetközi kapcsolatok kiépítésének egyik felelőse
Dukán András Ferenc matematika-történelem szakos tanár, volt elnökségi tag, a párt oktatási programját kidolgozó munkacsoport tagja
Kádár Barnabás, korábbi elnökségi tag és a NOlimpia kampány koordinátora, jelenleg a párt egyik adatelemzője és külföldi kapcsolattartója
Lakatos Béla, Ács korábbi polgármestere, a párt egyéni és listás képviselőjelöltje, a Momentum roma stratégiájának egyik kidolgozója
Mécs János jogász-politológus, Mécs Imre fia
Nagy Károly, a Momentum TizenX nevű ifjúsági szervezetének elnöke
Nemes Balázs közgazdász, a Momentum egyik alapító tagja, az internetadó elleni tüntetések egyik szervezője
Orosz Anna közgazdász, volt elnökségi tag, a NOlimpia kampány egyik legismertebb személyisége
Pintér András Gábor idegenvezető, az alternatív gyógymódokat és áltudományos tevékenységeket kritizáló Szkeptikus Társaság alelnöke, a Szkeptikus Szervezetek Európai Tanácsa elnökségi tagja, a The European Skeptics Podcast egyik alapítója, producere és házigazdája
Pottyondy Edina politológus, korábbi elnökségi tag, a párt országjárásának szervezője
Soproni Tamás nyelvész, fordító, volt alelnök, korábban az Együtt tagjaként az Együtt-PM-MSZP-DK közös jelöltje a 2014-es önkormányzati választásokon
Tompos Márton, a párt XYZ néven futó videoblogjának szerkesztő-műsorvezetője
2017. január 19-én a párt (akkor még egyesületként) aláírásgyűjtést kezdett egy (budapesti) népszavazás kiírásához. A népszavazási kezdeményezés célja a budapesti 2024. évi nyári olimpiai és paralimpiai játékok megrendezésére irányuló pályázat visszavonása volt. A kérdés pontos megfogalmazása a következő: „Egyetért-e Ön azzal, hogy Budapest Főváros Önkormányzata vonja vissza a 2024. évi nyári olimpiai és paralimpiai játékok megrendezésére irányuló pályázatát?". Sok olyan is aláírta, aki szeretett volna Olimpiát Budapesten, de azt is szerette volna, hogy népszavazás döntsön erről.
A népszavazás kiírásához 30 nap alatt - február 17-ig - 138 ezer érvényes aláírást kellett összegyűjteni. Az első tíz nap alatt legalább 70 ezer aláírást gyűjtött össze a Momentum Mozgalom és a kampányát támogató pártok (Együtt, LMP, Párbeszéd). Az MKKP plakátokkal támogatta a mozgalom népszavazási tervét. A Momentum 180-200 ezer aláírást kívánt összegyűjteni annak érdekében, hogy biztos meglegyen a helyi népszavazás kiírásához szükséges mennyiségű érvényes szignó. Egy országos népszavazási kezdeményezéssel ellentétben otthon kinyomtatott aláírásgyűjtő ívekkel bárki gyűjthetett aláírást és ezzel a lehetőséggel sokan éltek is! A Momentum Mozgalom képviselői 2017. február 17-én 266 151 aláírást nyújtottak be a Fővárosi Választási Irodának.Az aláírásgyűjtés során több esetben került sor a mozgalom, illetve a kezdeményezést támogató pártok aktivistái elleni tettleges támadásokra.Február 22-én Orbán Viktor kormányfő, Borkai Zsolt, a MOB elnöke és Tarlós István, Budapest főpolgármestere azt a döntést hozták, hogy Budapest visszalép a pályázattól. A kormány határozatot hozott, amelyben felkérik a Fővárosi Közgyűlést és a MOB elnökét, hogy az olimpia megrendezésére irányuló pályázatot vonja vissza. A határozatban a korábban létrejött egység felbomlását állapították meg. A visszalépésről formálisan a Fővárosi Közgyűlés rendkívüli ülésen döntött. Egy sikeres olimpiarendezés alapja kizárólag a politikai erők közötti legalább minimális egyetértés lehet.
Célul tűzték ki az ügynökakták titkosításának feloldását illetve visszaszerzését Oroszországtól, nyilvánossá és online kereshetővé tételét, valamint az érintettek eltiltását az állami pozícióktól.
2017 áprilisában bejelentették, hogy két újabb népszavazást kezdeményeznek:
a CEU ügyében, az eredeti állapot visszaállítására
kettőnél többször senkit se lehessen miniszterelnöknek választani (ez pillanatnyilag Gyurcsány Ferencet és Orbán Viktort érintheti).A Kúria egyik népszavazási kezdeményezést se ítélte jogszerűnek.
2017. áprilisában a kormány „Állítsuk meg Brüsszelt!” plakátkampányára válaszul a párt aktivistái 14 városban átragasztották a plakátok feliratait „Állítsuk meg Orbánt!” és „Állítsuk meg Moszkvát!” feliratokra, mert a párt szerint „Orbán Viktor Oroszországhoz akarja csatolni Magyarországot.”
A kormány "Állítsuk meg Brüsszelt!" kampányára válaszul 2017. május 1-én "Indítsuk be Magyarországot!" címmel ellenkampányt indítanak.
2017. május 1-jén, Magyarország Európai Unióhoz való csatlakozásának évfordulóján tízezres tüntetést rendezett „Európához tartozunk” jelmondattal. A tömeg a Szabadság térről a Hősök terére vonult, ahol beszédet mondott Soproni Tamás, Pottyondy Edina és Fekete-Győr András.
2017. május 18-án az Origo.hu cikket közölt, melyben azt állította, hogy a Momentum tagjai egyrészt Soros Györgyhöz köthetők, másrészt pedig milliós fizetéseket vettek föl hallgatói önkormányzati képviselőként. Ezt követően a Fekete-Győr András és néhány társa engedély nélkül behatolt az Origo irodájába, és az ott jelenlévőkről azok engedélye nélkül felvételeket készített és tett később közzé. A Momentum közleményében úgy fogalmazott, hogy „Azért mentünk, hogy megkérdezzük Kovács Andrást és az origósokat, hogy honnan szedik a hamis információkat és miért írnak lejárató cikkeket rólunk. Beszélgetni szerettünk volna velük, hogy ők is lássák, hogy ők hús-vér embereket járatnak le, és esetleg megszólaljon a lelkiismeretük.”A Társaság a Szabadságjogokért (TASZ) elítélte a párt akcióját: „Az Origo székhelye magánterület, oda pedig engedély nélkül senki – még a hatóságok sem – léphetnek be. Az engedély hiányát pedig nem pótolja a közérdekre való hivatkozás.” Az Origo feljelentést tett az ügyben, mert megdöbbentőnek tartották, „hogy egy magát komolynak mondó párt elnöke olyan jogsértésre vetemedik, hogy engedély nélkül betör egy magántulajdonban lévő épületbe.”
2018. január 26-án alapította meg a párt az ifjúsági szervezetét, a Momentum TizenX-et. Mottója: Kezünkbe vesszük a jövőnket!
A sajtó érdeklődése az esemény iránt mérsékelt volt.A Momentum TizenX elnöke Nagy Károly. Az ifjúsági tagozat székházának címe: Budapest, Rózsa utca 22.
Honlapjuk, momentum.hu
Facebook-oldaluk, facebook.com
"Ez nem csak az én ügyem, ez mindannyiunk ügye.", Facebook, 2017. április 5.
Fideszből Momentum - A fiatalság géniusza, HVG, 2017. március 18.
Kossuth vagy Deák? A Momentum prominensei válaszolnak, MandinerTV, 2017. március 15.
Apák, fiúk és lányok, Demokrata, 2017. március 8.
Fekete-Győr: Gyurcsány eltakarodhatna már, 24.hu, 2017. március 7.
[2], HVG, 2017. március 7.
Balliberális gyökerekből táplálkozik a Momentum, Magyar Idők, 2017. március 6.
Vajon az ön pártja lesz a Momentum?, Index.hu, 2017. március 1.
Sikerülhet-e a Momentumnak az áttörés?, Kettős Mérce, 2017. február 25.
Sokan nem értik, mit keres vidéken a Momentum, Magyar Idők, 2017. február 25.
A Momentum Mozgalom kampányát most senki sem tolja jobban, mint a Fidesz, 444.hu, 2017. február 25.
[3], Amerikai Magyar Népszava, 2017. február 23.
Alig alakult meg, máris menekülnek a tagok az olimpiaellenes „civil” mozgalomból, PestiSrácok.hu, 2017. február 19.
Akik szétlopták az országot, azoknak nincs helyük itthon, Index.hu, 2017. január 24.
Milliókat tettek zsebre a Momentum főnökei, Origo.hu, 2017. május 18.
2024. évi nyári olimpiai játékok