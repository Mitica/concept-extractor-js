A Pánhellén Szocialista Mozgalom (görögül: Πανελλήνιο Σοσιαλιστικό Κίνημα, Pánellínio Szozjaliztíko Kiníma) ismertebb nevén PASOK (ΠΑΣΟΚ, Pászok) egy görögországi baloldali, szociáldemokrata párt, amely 1977 és 2012 között Görögország egyik legfőbb politikai pártja volt, összesen 22 évet volt megszakításokkal kormánypárt.
A pártot 1974-ben alapította a szociáldemokrata, baloldali nacionalista szellemiségű Andreász Papndréu az 1967-1974 között levő görög katonai diktatúra után. Az 1981-es görögországi parlamenti választásokon szerzett először kormánytöbbséget a Görög Parlamentben. Görögország politikáját évtizedekre meghatározó jobboldali Új Demokrácia mellett a másik meghatározó tömegpárt volt. A párt támogatóinak legnagyobb részét a görög gazdasági válság rossz kezelése miatt vesztette el. A párt volt kormányon Az első görög mentőcsomaggal kapcsolatos tárgyalásokon Jórgosz Papandréu miniszterelnök tárgyalt.A párt a 2009-es görögországi parlamenti választásokon még 43,2%-ot ért el, ám a 2015. januári választásokon már csak 6,3%-ot értek el, ami miatt a párt elvesztette vezető szerepét. A pártban lezajló eseményekről nevezték a Paszokifikáció fogalmat, ami az európai bal-közép pártok hanyatlását jelenti.
Ez a szócikk részben vagy egészben  a   PASOK című angol Wikipédia-szócikk ezen változatának fordításán alapul.  Az eredeti cikk szerkesztőit annak laptörténete sorolja fel.