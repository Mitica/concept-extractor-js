A Párbeszéd Magyarországért (Párbeszéd) 2013-ban alakult magyarországi politikai párt, amely magát baloldali, zöld pártként határozza meg.A pártot a Lehet Más a Politika pártból kilépett tagok alapították meg, miután az LMP 2013. január 26-i kongresszusa nagy többséggel megerősítette a novemberi döntést, mely szerint nem lépnek szövetségre az Együtt – a Korszakváltók Pártjával. Nem sokkal később, március elején az új párt szövetséget hozott létre az Együtt – a Korszakváltók Pártja mozgalommal, amely közben szintén párttá alakult.2016 szeptemberében a párt új logót vezetett be és a PM helyett a Párbeszéd rövidítést használja.
A pártot a Lehet Más a Politika pártból kilépett tagok alapították meg, miután az LMP 2013. január 26-i kongresszusa nagy többséggel megerősítette a novemberi döntést, mely szerint nem lépnek szövetségre az Együtt 2014-gyel. Erre válaszul másnap a platform közgyűlése arról döntött, hogy tagjai kilépnek az LMP-ből és egy új, baloldali zöldpártot hoznak létre, melynek később a Párbeszéd Magyarországért nevet adták. A kilépők száma a két oldal szerint kb. 100 fő volt, a 15 fős parlamenti frakcióból viszont 8 képviselő lépett ki, megtartva mandátumát, így a képviselőcsoport létszáma a minimálisan előírt 12 alá csökkent, és a frakció megszűnt. A házszabály értelmében a képviselők így függetlenné váltak.
2013 március elején a közben szintén párttá alakult Együtt 2014 mozgalommal "választói szövetséget" kötöttek. A pártszövetség (Együtt-PM) elnökségének tagjai Szigetvári Viktor, a Haza és Haladás Egyesület alelnöke, Kónya Péter, a Magyar Szolidaritás Mozgalom elnöke, Juhász Péter, a Milla Egyesület korábbi vezetője, Jávor Benedek és Szabó Tímea, a PM két társelnöke. Bajnai Gordon volt miniszterelnök a szövetségi elnökség hatodik tagjaként a kormányzati és választási felkészülést irányította. 2014. január 14-én több más szervezettel együtt az Összefogás nevű pártszövetség tagja lett, melynek neve március 6-tól „Kormányváltás”ra módosult a hasonló nevű Összefogás Párt miatt, a szövetség célja pedig a 2014-es magyarországi országgyűlési választáson – az új nevéből adódóan – a Fidesz kormány leváltása volt, azonban ez nem sikerült, viszont az Összefogás listájáról a PM szövetségese, az Együtt három, a PM pedig egy képviselői mandátumot szerzett, mellyel a pártnak független képviselői lettek az Országgyűlésben, mivel nem érték el a frakcióalapításhoz szükséges öt képviselői mandátumot.
A 2014-es európai parlamenti választáson május 25-én a párt, szövetségben az Együtt párttal 7,22%-os támogatottságot kapott, ami egy képviselői helyre lett elegendő az Európai Parlamentbe, ezt a listavezető Bajnai Gordon nyerte el, aki viszont már korábban közölte, hogy (Gyurcsány Ferenchez hasonlóan) elnyert mandátum esetén sem megy Brüsszelbe, ezért a mandátumát a lista második helyezettjének, Jávor Benedeknek adta át.A 2017 április 29-30-i taggyűlésen megújították a vezetőséget, újraválasztották Szabó Tímea és Karácsony Gergely társelnököket, elfogadták a párt választási stratégiáját és megnevezték miniszterelnök-jelöltjüket, Karácsony Gergelyt.2017. decemberben az MSZP elnöksége bejelentette, támogatja, hogy Karácsony Gergely legyen a baloldal közös miniszterelnök-jelöltje a 2018-as magyarországi országgyűlési választáson. 2018. januárban Molnár Gyula pártelnök bejelentette, hogy közös listát állít az MSZP és a Párbeszéd Magyarországért, a névsort Karácsony Gergely, a Párbeszéd társelnöke vezette, aki a két párt közös miniszterelnök-jelöltje volt. A pártszövetség a választáson 11,91%-ot ért el, így a harmadik legtámogatottabb politikai szereplővé vált az országgyűlésben, ebből a Párbeszédnek három képviselői mandátum jutott Szabó Tímeának, Tordai Bencének és Karácsony Gergelynek, utóbbi jelezte, hogy lemond a mandátumáról, amit később Kocsis-Cake Olivio kapott meg. Ezen képviselőkhöz csatlakozott Bősz Anett a Liberálisoktól és Burány Sándor az MSZP-től, hogy a Párbeszédnek önálló frakciója legyen, amihez minimum öt képviselő szükséges, de Bősz utóbb kilépett a frakcióból „a liberális értékek képviseletének lehetetlensége” és egy olyan megállapodás be nem tartása miatt, ami szerint a frakciók állami támogatásából jelentős összeg, a sajtó szerint 60 millió forint jutna a Liberálisoknak. A megállapodást Molnár Gyula akkori MSZP pártelnök és a Liberálisok elnöke, Fodor Gábor mellett Karácsony Gergely akkori miniszterelnök-jelölt írta alá. A megállapodásban foglaltak felvethetik a tiltott pártfinanszírozás lehetőségét, de mivel jogilag ez inkább csak szándéknyilatkozat volt igazából senkit nem kötelez semmire. Az eset után Mellár Tamás, aki független képviselőkét került a parlamentbe jelezte, hogy átveszi Bősz megüresedett helyét, hogy megmentse a Párbeszéd frakcióját, illetve az ellenzéki együttműködésnek ezt a lehetőségét.
A pártot hét tagú elnökség vezeti, élén egy női és egy férfi társelnökkel, utóbbiak egyben a párt szóvivői is.
Az elnökség tagjai 2014-2017 között: Barabás Richárd, Hegyesi Beáta, Hudák János, Szabó Zsolt, Váradiné Naszályi Márta, Szabó Tímea és Karácsony Gergely társelnökök.
Az elnökség tagjai 2017-től: Hegyesi Beáta, Szabó Zsolt, V. Naszályi Márta, Erőss Gábor, Béres András, Szabó Tímea és Karácsony Gergely társelnökök.A párt adminisztratív ügyeit Kocsis-Cake Olivio pártigazgató irányítja. A párt szóvivője és kommunikációs igazgatója Barabás Richárd.
A 2014-es országgyűlési választásokon elért eredmények alapján a Párbeszéd létrehozta " Megújuló Magyarországért" nevű alapítványát 2014 júniusában. Az alapítvány a párt szellemiségét követve rendszeresen tart konferenciákat, tart fenn szakmai műhelyeket és működteti az ország több pontján "Zöld Terasz" nevű közösségi pontjait.Az Alapítvány vezetői:
Büttl Ferenc elnök
Szűcs Balázs ügyvezető igazgató
Országgyűlési választások
A párt országgyűlési képviselője Szabó Tímea
*Az Összefogás tagjaként.**Az MSZP-vel közös listán.
Európai választások
A párt európai parlamenti képviselője: Jávor Benedek
**Választási szövetségben az Együtt párttal.
PM-es polgármesterrel rendelkező települések:
Budapest XIV kerülete – Karácsony Gergely. (2014–)
http://parbeszedmagyarorszagert.hu/ A párt honlapja
https://www.facebook.com/parbeszedmagyarorszagert A PM Facebook-oldala
http://parbeszed.tumblr.com/ A PM Tumblr-oldala
Magyarországi pártok listája