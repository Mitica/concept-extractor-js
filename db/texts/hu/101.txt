A Zwack Unicum Nyrt. (vagy egész egyszerűen csak Zwack) egy magyar szeszesital-gyártó cég. Legismertebb itala az Unicum.
A vállalatot 1790-ben alapította dr. Zwack József, aki a Habsburg-család orvosa volt, és II. József király számára készítette el az Unicumot, orvosság gyanánt. A legenda szerint az uralkodó így kiáltott fel: "Das ist ein Unikum!", innen kapta a nevét. Az ital híre gyorsan terjedt, és hamar népszerű lett. Zwack 1892-ben építette fel Budapesten, a IX. kerületi Soroksári úton a szeszgyárát, ami a mai napig a vállalat központja. A második világháborúban a gyár szinte teljesen megsemmisült, készleteit és eszközeit a Vörös Hadsereg kifosztotta. Ezt követően Zwack János és fia, Zwack Péter az Egyesült Államokba menekült, majd elkezdték ott árusítani a termékeiket amerikai partnerük, a Krauss Brothers segítségével. 1958-ban Zwack János és testvére, Zwack Béla is elhunyt. Zwack Péter 1988-ban tért vissza Magyarországra, 2008-ban pedig gyerekeinek adta át a cég irányítását. Zwack Péter 2012-ben elhunyt.
Unicum (likőr)
Fütyülős (pálinka)
St. Hubertus (likőr)
St. Hubertus 33
Vilmos (likőr)
Kalinka (vodka)
Hírös Kecskeméti (pálinka)
Zwack Sándor Nemes Pálinka
Zwack Maximilian
Hivatalos weboldal
Zwack Péter öröksége - hír Zwack Péter haláláról a HVG oldalán