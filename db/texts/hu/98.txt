A Magyar Olaj- és Gázipari Nyilvánosan Működő Részvénytársaság (röviden MOL Nyrt. avagy MOL) egy magyar központú multinacionális vállalat. A cég jogelődje az 1957-ben alapított Országos Kőolaj- és Gázipari Tröszt (OKGT), mely állami vállalatként 1991-ig működött.
A cég magyar tulajdonhányada 2010-ben: 15,6%, külföldi: 84,4%.Piaci kapitalizációja (piaci értéke) 2016. június 16-án 1 672 milliárd forint, aznapi árfolyamon körülbelül 6 milliárd USD.
A MOL Rt.-t 1991. október 1-jén hozták létre az Országos Kőolaj- és Gázipari Tröszt és egyéb tröszt vállalatok jogutódjaként.
Az Állami Vagyonügynökség 1993 júliusban kezdte még az addig állami vállalat privatizálását. 1995-től az Állami Privatizációs és Vagyonkezelő Rt. folytatta a vállalat privatizációját. 1998-ig a vállalat 75%-át privatizálták, további privatizációra 2002-ben került sor. 2005-ben az ÁPV Rt. már csak a részvények 11,78%-val rendelkezett. Ezt a 11,78%-ot 2006 decemberében eladta a Budapesti Értéktőzsdén keresztül. Azóta 1 db szavazatelsőbbségi részvénye volt az államnak. 2007 júliusában 10%-ot kapott kölcsön a menedzsmenttől a Magyar Fejlesztési Bank Invest Zrt. Így újra tud gyakorolni némi befolyást az állam.
2002-ben megvásárolta a szlovák olajipari vállalatot, a Slovnaftot.
2003-ban a MOL a horvát nemzeti olajtársaság, az INA privatizációja során megszerezte a részvények 25%-át. 2008. október 3-án tovább nőtt részesedése, mely így már elérte a 45%-ot, ezt követően, 2009. június 6-án a MOL átvette az INA irányítását, tulajdoni hányada jelenleg 47,1%.
2011. május 24-én a második Orbán-kormány felvásárolta az orosz Szurgutneyftyegaz részvényeit, így az állam 21,2%-nyi részvényhez jutott összesen 1,88 milliárd euró értékben, (aznapi árfolyamon számolva mintegy 500 milliárd forintért). 2012 júniusában megvásárolta Pap Oil, illetve Bohemia Realty Company vegyipari cégek fúzióját, így 149-re emelte cseh benzinkúthálózatát. A vásárlást július 7-én lezárták.2014. május 8-án a MOL bejelentette, hogy megvásárolta az olasz Eni csehországi, szlovákiai és romániai leányvállalatait, beleértve a jelenleg Agip márkanév alatt működő 208 benzinkútból álló kiskereskedelmi hálózatot. Az ügylet szintén magában foglalja az Eni nagykereskedelmi érdekeltségeinek átvételét Csehországban, Szlovákiában és Romániában.
Csehországban a 125 új benzinkútnak és a szintén csoporthoz tartozó 24 Slovnaft és 125 PAP Oil töltőállomásnak köszönhetően a Mol kiskereskedelmi piaci részesedése meghaladja a 10 százalékot. A 274 töltőállomással a Mol-csoport lesz a második legnagyobb üzemanyag-kiskereskedő az országban. Szlovákiában 253 benzinkút tartozik majd a teljes hálózathoz a most felvásárolt 41 töltőállomással. Romániában 42 kúttal bővül a meglévő hálózat, amely így 189 elemű lesz és a kiskereskedelmi piaci értékesítés 12 százalékát adja.
2016-ban 272,7 milliárd forint
2015-ben 303 milliárd forint
2008-ban 540 milliárd forint
2007-ben 400,3 milliárd forint
2005-ben 200,2 milliárd forint
2004-ben 600,9 milliárd forint
2003-ban 712,1 milliárd forint
2002-ben 606,9 milliárd forint
2001-ben -35,2 milliárd forint (veszteség)
2000-ben 229,6 milliárd forint
A MOL Mobile egy saját márkás viszonteladó, BR (Branded Reseller), amely 2013. szeptember 2-án indult el. Saját SIM kártyát, illetve saját feltöltőkártyás csomagot kínál ügyfelei részére a cég. A MOL Mobile a Magyar Telekom hálózatát használja.
Hernádi Zsolt
Zsengellér István
Mosonyi György
Magyar Olaj- és Gázipari Nyrt. honlapja
Összeállítás a Mol mai helyzetéről és jövőjéről
MOL töltőállomások magyarországi térképe (2009)