Sankt Pölten régi magyar neve Szent Pöltény (röviden St. Pölten) az osztrák Alsó-Ausztria szövetségi tartomány fővárosa és több mint 50 ezer lakójával legnagyobb városa is. A Sankt Pölten-i egyházmegye püspöki székvárosa. Ausztria legifjabb tartományi fővárosa, régóta lakott területen terül el. A város virágkorát a 17. században élte.
St. Pölten a Traisen folyó partján, Alsó-Ausztria tartomány központi részén fekszik. A tengerszint feletti magassága 272 méter. A város a Wachau tájegységtől délre, az Alpoktól pedig északra terül el.
A mai óváros területén a 2. és 4. század között Aelium Cetium nevű római település állt. 799-ben már Treisma-nak hívták. Sankt Pölten 1050-ben vált hivatalosan várossá. 1494-ig Sankt Pölten a Passaui egyházmegye részét képezte, azután az állam tulajdona lett. 771-ben Benedek-rendi kolostort alapítottak. A város 1986. július 10-én az alsó-ausztriai parlament határozata által Alsó-Ausztria fővárosa lett. Alsó-Ausztria kormánya 1997 óta székel itt.
A várost Római Szent Hippolütoszról nevezték el. Először Sankt Hippolytnak hívták, majd Sankt Polyt és végül Sankt Pölten lett a neve.
A város Ausztria legforgalmasabb fővonalán, a Westbahnon fekszik, így nagyon jó vasúti kapcsolata van mind Béccsel, mind Salzburggal.
Az állomásról több vasútvonal is indul:
Leobersdorfer Bahn;
Mariazellerbahn, keskeny nyomtávú;
Tullnerfelder Bahn;
Az óváros mesés tereit barokk és szecessziós épületek díszítik. Az egyik legnagyobb látványosság a városháza, de jelentős az egykori zsinagóga és mindezek modern ellenpontjai, a modern kormányzati és kulturális negyed kortárs építészeti remekei.
Városháza: a város jelképe. Több építészeti stílus felfedezhető az épületen: romantika, reneszánsz, barokk, gótika.
Dóm: Jakob Prandtauer, Matthias Steinl és Joseph Munggenast barokká alakított, korábban román stílusú alkotása. A templom román tornya 77 m magas.
Az angolkisasszonyok Intézete: az 1707-ben megnyitott intézet gyönyörű barokk homlokzatával a tartomány egyik legszebb épülete.
Ferences-templom
Nemzeti színház
Riemerplatz
Herrenplatz
Olbrich-ház
egykori zsinagóga
Pottenbrunn-kastély
Wasserburg-kastély
Ochsenburg-kastély
Landtagsschiff: a hajó alakú épület az alsó-ausztriai kormány székhelye.
Festspielhaus: koncertterem és színpad 1100 férőhellyel.
NÖ Landesmuseum: a tartomány multimédiás nemzeti múzeuma.
Klangturm: a tartományi parlament látogatható harangtornya.
Diözesanmuseum
Museum im Hof
Nemzeti Múzeum
Alsó-Ausztria modern művészeti dokumentációs központja
Városi Múzeum
Püspöki udvar
Történeti múzeum
Munkásmúzeum
Franz Aigner, fizikus
Hans Bankl, a patológiai anatómia professzora
Konrad Berger, író
Franz Binder („Bimbo”), labdarúgó
Alfred Brader, politikus
Franz Chmel, szájharmonika virtuóz
Manfred Deix, karikaturista és kritikus
Jörg Demus, világhírű zongorista
Adolf Eigl, a II. világháború utáni első felső-ausztriai kormányzó
Maria Emhart, politikus
Mario Ranieri, producer, Hard techno DJ
Martin Fiala, komponista
Alfred Gusenbauer, osztrák kancellár
Renate Habinger, grafikus, illusztrátor
Christian Häckl, meteorológus
Tom Haydn, énekes
Rudolf Kriesch, festő és grafikus
Erwin Leder, színész
Johann Josef Schindler, festő és grafikus
Günther Stingl, író
Bernhard Wicki, színész és filmrendező
Manfred Wieninger, költő
A település több várossal is kiépített testvérvárosi kapcsolatot az alábbiak szerint:
Nyíregyháza, Magyarország
Altoona, Amerikai Egyesült Államok
Brno, Csehország
Clichy-la-Garenne, Franciaország
Heidenheim, Németország
Kurasiki, Japán
Vuhan, Kína
St. Pölten und NÖ Zentral (német nyelven). landeshauptstadt.at. [2011. március 11-i dátummal az eredetiből archiválva]. (Hozzáférés: 2011. február 26.)
ST. PÖLTEN térkép - City map St. Pölten Stadtplan (magyar nyelven). Térképkalauz. (Hozzáférés: 2011. február 26.)