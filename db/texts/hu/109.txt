A České dráhy akciová společnost (lefordítva Cseh Vasutak Rt., rövidítve ČD) Csehország legjelentősebb vasúttársasága. Az állami céget 2003-ban privatizálták. Az állam tulajdonában csak a Správa železniční dopravní cesty maradt, amelynek feladata a vonalak fenntartása és fejlesztése.
Mivel a mai Csehország területe az első világháború végéig a Ausztriához tartozott, ezért addig a Császári és Királyi Osztrák Államvasutak tulajdonában volt a vasúthálózat.
1828. České Budějovice és Linz között megépül Európa első lóvasútja
1918. Megalakul a Csehszlovák Államvasutak, a ČSD
1991. Az első EuroCity vonat a ČSD vonalán
1993. Csehszlovákia kettészakadásával megalakul a ČD és a ŽSR
2005. Megkezdi menetrend szerinti üzemét a cseh Pendolino
9 492 kilométeres normál nyomtávolságú vonalhálózatából 3047 km villamosított (32%). Különlegesség, hogy vonalainak északi fele 3000 V egyenárammal, déli része pedig 25 kV 50 Hz váltakozó árammal üzemel. Ennek eredményeképpen háromféle vontatójármű közlekedik a ČD vonalain, egyenáramú (általában zöld festésű), váltóáramú (piros) és kétáramnemű (kék).
Prága – Kolín – Havlíčkův Brod – Brno – Břeclav
Prága – Kolín – Pardubice – Česká Třebová – Brno – Břeclav
Česká Třebová – Olomouc – Přerov
Prága – Plzeň – Cheb
Prága – Ústí nad Labem – Děčín
Prága – České Budějovice
Brno – Přerov – Olomouc
Brno – Jihlava – České Budějovice – Plzeň
Břeclav – Přerov – Ostrava – Bohumín
Ústí nad Labem – Chomutov – Karlovy Vary – Cheb
SC – SuperCity, a Cseh Vasút nagysebességű Pendolino motorvonata. Prágából indul, célállomásai: Ostrava, Bohumín, Františkovy Lázně, Cheb és Kassa. Helyjegy váltása kötelező.
EC – EuroCity vonat, MÁV, ČD, PKP vagy DB-kocsikkal. A helyjegyváltás fakultatív.
EN – EuroNight, Minőségi éjszakai nemzetközi vonat. A helyjegyváltás fakultatív.
RJ – Railjet, Minőségi nemzetközi vonat Prága és Graz között, Bécs érintésével. A helyjegyváltás fakultatív.
IC – InterCity, Minőségi belföldi vonat. Általában csak a nagyobb városokban állnak meg. A helyjegyváltás fakultatív.
Ex – expresní vlak (expresszvonat), belföldi és nemzetközi forgalomban egyaránt. Nagyvárosok között közlekedik és csak a nagyobb városokban áll meg. Helyjegy váltható.
Rx – Rychlík vyšší kvality (minőségi gyorsvonat), belföldi forgalomban. Nagyvárosok között közlekedik és csak a nagyobb városokban áll meg. Helyjegy váltható.
R – rychlík (gyorsvonat), nagyvárosok között közlekedik és csak a nagyobb településeken áll meg. Helyjegy is váltható.
Sp – spěšný vlak (sebesvonat), általában csak nagyobb településeken áll meg.
ER – EuRegio, a szomszédos Ausztriába közlekedő nemzetközi személyvonat. Ilyen vonatok közlekednek Břeclavból Bécsbe és České Budějovice állomásról Linzbe.
Os – osobní vlak (személyvonat), minden állomáson és megállóhelyen megáll.Magyarországról Csehországba több nemzetközi vonat is közlekedik. Párkányon és Pozsonyon át a Metropolitan EuroCity, a Hungaria EuroCity és a Varsovia EuroCity, valamint a Metropol EuroNight közvetlen kocsijai egész évben közlekednek. A Hungaria Németországig közlekedik (Berlin, Hamburg).
A társaság három szerződést írt alá két gördülőanyag gyártóval, több mint 4 milliárd cseh korona értékben, regionális vonatállománya döntő részének megújítása céljából. A Škoda Holding elérte, hogy 15 db háromrészes villamos motorvonatot gyárthat, 2,06 milliárd cseh koronáért az Ústí nad Labem, Pardubice, Hradec Králové, Olomouc, és Dél-Csehország régiói részére, és 4 db kétkocsis villamos motorvonatot 448 millió cseh koronáért Dél-Csehország vasútvonalaira. A 160 km/h sebességű vonatokat 2012 év közepétől 2014 közepéig szállítják le.
Eközben a PESA 2 milliárd cseh korona értékben írt alá szállítási szerződést, 31 db kétkocsis Link dízel motorvonat szállítására, az ország nyugati felén lévő Karlovy Vary és Děčín, valamint délkeleti Zlin régiók személyszállítására. A vonatok 120 ülőhellyel rendelkeznek, és két 390 kW teljesítményű motorral, melyek megfelelnek az EU III.a kibocsátási szabványának. Az EU regionális közlekedési alapjából a teljes beruházási összeg 40 százalékát fedezi.
A České dráhy több részletben is vásárolt használt személykocsikat a szomszédos Ausztriából:
2014: 50 kocsi;
2017 eleje: 47 kocsi;
2017 vége: 41 kocsi
Hivatalos honlap
Táblázatos menetrend
Vonatok aktuális pozíciója
ČD 840 sorozat
Velimi Vasúti Kísérleti Központ