Az Egyesült Királyság Függetlenségi Pártja (angolul UK Independence Party, UKIP, ejtsd: jukip) vagy röviden Függetlenségi Párt egy brit euroszkeptikus párt.  Nigel Farage, a Konzervatív Párt korábbi politikusa és a Konzervatív Pártból kilépett társai alapították 1993-ban. A párt ideológiája a brit nacionalizmus, az euroszkepticizmus, a gazdasági liberalizmus és a jobboldali populizmus.
A párt sokáig csak az Európai Parlamentben (EP) képviseltette magát. Itt a pártelnök, Nigel Farage szellemes szónoklataival keltett feltűnést. Farage a sikeres Brexit-népszavazás után lemondott a pártelnökségről. 2016. szeptember 15-én Diana Jamest választották meg utódjául. 2016. október 4-én Diana James lemondott a párt elnökségről, és Nigel Farage lett újra a párt elnöke. 2016 november 28-án az UKIP párt új elnökének Paul Nuttall lett megválasztva. 2017. június 8-án Paul Nuttal lemondott a párt elnökségről, mivel kevés szavazatott kapott.
A UKIP az Anti-Federalist League (Antiföderalista Liga) tagjaként alakult meg 1991-ben Alan Sked történész vezetésével. A Liga elutasította a Maastirchti kritériumokat és célnak fogalmazta meg, hogy a kormányzó Konzervatívoknál elérje az Egyesült Királyság lépjen ki az Európai Unióból. Alan Sked azután lett euroszkeptikus szemléletű, hogy a londoni  London School of Economics-nál európai tanulmányokat oktatott.A párt indult az 1994-es európai parlamenti választásokon és 1%-ot értek el. Az 1997-es parlamenti választásokon a párt 0,3%-ot ért el országosan, egyedül a párt Salisbury jelöltje Nigel Farage ért el 5%-ot. A választási eredmények után Alan Sked lemondott a párt éléről, őt követte Michael Holmes. Sked azért mondott le mert a pártba állítása szerint beszivárogtak rasszista és szélsőjobboldali elemek, beleértve a BNP "kémjeit".Holmes vezetésével az 1999-es európai parlamenti választásokon 7%-ot értek, amivel 3 mandátumot szereztek. Délkelet-Anglia (Nigel Farage) Délnyugat-Anglia (Michael Holmes) és Kelet-Anglia (Jeffrey Titford) régiókból kerültek ki. Ez volt az első választás, amikor már az arányos-listás rendszert vezették be.
A párt az európai parlamenti választásokon érte el első eredményeit. 1999-ben 3, 2004-ben 5, 2009-ben 12, 2014-ben 24 mandátumot szerzett, és ezzel első lett.
A 2015-ös brit parlamenti választáson a szavazatok száma alapján harmadik erő lett 12,6%-kal, de a választási rendszer aránytalansága miatt csak egyetlen képviselőt küldhetett a parlamentbe.
Alan Sked (1993-1997)
Michael Holmes (1997-2000)
Jeffrey Titford (2000-2002)
Roger Knapman (2002-2006)
Nigel Farage (2006-2009, 2010-2016)
Diane James (2016)
Paul Nuttall (2016-2017)
Steve Crowther (2017. szeptember 29-ig.)
Henry Bolton (2017. szeptember 29-től)
Hivatalos honlap (angolul)
Kaszap Márton: UKIP. Hogyan kell értelmezni a radikális jobboldali párt felemelkedését? PDF – In: Külügyi Szemle, 2014. nyár, 130–149. o.