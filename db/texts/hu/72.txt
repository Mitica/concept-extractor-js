A Twenty One Pilots (leírva gyakran: twenty øne piløts, rövidítve: TØP) egy amerikai alternatív zenei duó, amely az Amerikai Egyesült Államok Ohio állambeli Columbusból indult. A zenekar 2009-ben jött létre. Énekese és a billentyűs kíséretek előadója Tyler Joseph. A zenekar két korábbi tagja Nick Thomas és Chris Salih 2011-ben kivált a formációból. Napjainkban a duó másik tagja Josh Dun dobos. Az együttes a 2010-es évek közepén vált ismertté, több évnyi munkásságot követően.
Két saját kiadású albumot jelentettek eddig meg, melyek közül az első a 2009-ben megjelent Twenty One Pilots, míg a második a 2011-es Regional at Best című albumuk. Ezt követően 2012-ben szerződtek a Fueled by Ramen lemezkiadó vállalattal, ahol első, 2013-ban kiadott albumuk címe a Vessel volt. A sikert és a széleskörű ismertséget a 2015-ös Blurryface című albumuk hozta meg számukra. Ezen az albumon található Stressed Out" című daluk, valamint "Ride" című szám. "Heathens" című daluk a Suicide Squad – Öngyilkos osztag egyik betétdala, amely a csapatot az Egyesült Államokban az alternatív zenészek közt elsőként juttatta be a top tízes listára. A duót öt Grammy-díjra jelölték, melyből megkapták a Legjobb pop duó előadó címet.A Twenty One Pilots rajongói magukat Skeleton Clique - (vagy röviden Clique-nek, Clique membernek) nevezik.
Joshua Dun - dob, ütősök, trombita (2011-)
Chris Salih - dob, ütősök (2009-2011)
A logójukról Joseph ezt nyilatkozta:Azt jelenti, hogy Twenty One Pilots. Hogy miért jelent Twenty One Pilots-ot, az az egyik dalunkhoz, a Kitchen Sink-hez köthető. A dal arról szól, hogy úgy érzem, az emberek mindig küszködnek, amikor a céljaikról van szó, próbálják kitalálni, mi is a céljuk, mi az, hogy cél, hogy mi a lényeg, a saját létezésük bizonyításával. Sok velem egyidős srác és ember küzd azzal, hogy "mi a lényeg", és amit a logó igazából jelent, az a bátorítás. Amikor az emberek megkérdeznek, hogy mit jelent a logó, akkor a logó jelent nekem valamit, mert azért van, hogy jelentsen valamit. Ez az értelme. Az az egész értelme, hogy alkottam valamit, amit csak én értek, attól függetlenül, hogy nyilvánosságra hozom-e a jelentését, ez az én célom. A cél jelentése számomra az, hogy az ember valamit alkot, akár dalszövegeket ír, képet fest, kifejezi magát a műveszeten keresztül, legyen az fotózás, zene, színház, bármi. Nem kell annak művészinek lennie, de ha alkotsz valamit és annak az értelmét csak te tudod, az a cél kezdete számodra. Ha egy szobában vagy egyedül, és azt próbálod eldönteni, hogy életben maradj-e, mondhatod magadnak, hogy "Talán életben kéne maradnom, mert én vagyok az egyetlen, aki ismeri annak a dolognak az értelmét", szóval a logó bátorítás az emberek felé, hogy alkossanak. Ez az, amit jelent.