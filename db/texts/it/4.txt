Tel Aviv-Yafo (in ebraico: תל אביב-יפו‎?, letteralmente "collina della primavera") è una città israeliana situata sulla costa del mar Mediterraneo. Tel Aviv è anche il centro dell'area metropolitana più grande e popolosa in Israele, denominata Gush Dan (Blocco di Dan). È il principale centro economico di Israele.
È stata la capitale d'Israele dal 1948 al dicembre 1949 ed è ancora sede della maggior parte delle ambasciate straniere presso quello Stato, dato che la proclamazione da parte di Israele di Gerusalemme come capitale non è riconosciuta da diverse risoluzioni del Consiglio di sicurezza delle Nazioni Unite e un numero limitato di Stati ha l'ambasciata in tale città. Comunque, le mappe ONU non indicano nessuna capitale di Israele, quindi neppure Tel Aviv.La giurisdizione di Tel Aviv-Giaffa è di 50,6 km². La densità di popolazione è di 7.445 persone per km² secondo le stime dell'Ufficio Centrale Israeliano di Statistica, riferite al settembre 2005, quando la popolazione della città ammontava a 876.700, in costante crescita a un tasso annuo dell'1 %. Il 96,1 % dei residenti sono ebrei, mentre il 3,0 % sono arabi musulmani e lo 0,9 % sono arabi cristiani. Secondo alcune stime circa 50.000 lavoratori stranieri non regolarizzati vivono a Tel Aviv.
L'area metropolitana più grande comprende un numero di municipalità separate con circa 3.840.100 di abitanti nell'agglomerato lungo i 14 km della costa mediterranea. Bat Yam, Holon, Ramat Gan, Giv'atayim, Bnei Brak, Petah Tiqwa, Rishon LeZion, Ramat HaSharon e Herzliya sono nell'ordine le maggiori città nell'area Gush Dan.
In Israele, c'è un detto che dice:
Tel Aviv è il titolo ebraico dell'opera di Theodor Herzl Altneuland, tradotta dalla lingua tedesca da Nahum Sokolow. Sokolow adottò il nome di un luogo sito in Mesopotamia, citato in Ezechiele 3,15: "Giunsi dai deportati di Tel Aviv, che abitano lungo il canale Chebàr, dove hanno preso dimora, e rimasi in mezzo a loro sette giorni".
Il nome fu scelto nel 1910 fra alcune opzioni, tra le quali "Herzliya", e fu ritenuto adatto a esprimere l'idea di rinascita dell'antica patria ebraica. Aviv in ebraico vuol dire "primavera", e simboleggia il rinnovamento, e Tel indica una "collina" creatasi dalla stratificazione, nel tempo, di vari insediamenti umani, e simboleggia il passato storico.
Fondata nel 1909 da un gruppo di residenti della vicina città di Giaffa, guidati dal futuro sindaco Meir Dizengoff, il nome della città fa riferimento a un passo della Bibbia: nel Libro di Ezechiele, infatti la "collina della primavera" è proprio il luogo dove - nella visione del profeta - trovano casa gli ebrei in esilio.
Sessanta famiglie celebrarono l'atto fondativo della nuova città: si riunirono sulla spiaggia ed estrassero a sorte il lotto di terra che spettava a ciascuna. Nell'edificazione della città i costruttori si ispirarono all'ideale della "città giardino", reinterpretato poi dalla corrente del Bauhaus (tanto che Tel Aviv nel 2004 è stata riconosciuta dall'UNESCO come patrimonio dell'umanità).
Alla fine del 1930 ebbe inizio lo sviluppo dell'"area Yarkon Mouth", nota come la "Penisola Yarkon River", prima nell'area circostante l'Aeroporto di Sde Dov, nella zona nord di Yarkon Mouth, e nella zona sud della bocca del fiume Yarkon, in quella che sembra per l'appunto una penisola. La "Tel Aviv International Trade Fair", nota anche come "Orient Fiera" o "Fiera Levante", è stata istituita tra il 1932 e il 1936 allo scopo di fare emergere nella città gli stili architettonici che oggi la caratterizzano, in particolare lo Style. Nella parte nord-orientale del campo della fiera internazionale è stato costruito il primo "Maccabiah Stadium", nel 1932.
Nel 1937, è stato costruito sopra il fiume Yarkon il Wauchope Bridge (in omaggio a Arthur Grenfell Wauchope, Alto Commissario per la Palestina e la Transgiordania tra il 1931 e il 1938), allo scopo di collegare le due sponde della città in occasione della fiera internazionale.
Durante la seconda guerra mondiale la città venne bombardata dall'Aeronautica militare italiana il 9 settembre 1940.
A Tel Aviv, il 14 maggio 1948, David Ben-Gurion pronunciò il discorso d'indipendenza dello Stato di Israele
Nel secondo dopoguerra la città si è sviluppata fino a diventare, come conurbazione assieme a città limitrofe, il principale centro israeliano in termini di popolazione ed economia.
Nel 1995 la città fu teatro di un tragico attentato, nel quale il premier Israeliano e premio Nobel per la Pace Yitzhak Rabin perse la vita. L'attentatore, Ygal Amir, militante nell'estrema destra israeliana, è stato condannato all'ergastolo.
La città è servita da due aeroporti: l'Aeroporto di Tel Aviv-Ben-Gurion, maggiore aeroporto israeliano, e l'Aeroporto di Sde Dov, usato principalmente per voli interni.
Tel Aviv, essendo in posizione centrale, è il punto nodale della rete stradale israeliana. Da Tel Aviv partono o transitano le autostrade 1 (verso Gerusalemme), 2 (verso Haifa), 4 (da Haifa a Beersheva), 6 (a pedaggio, verso Haifa). Vi è inoltre un'autostrada urbana, detta Ayalon (autostrada 22) dal nome del fiume secco in cui è realizzata, che in pratica collega la 4 alla 1.
A Tel Aviv hanno sede la maggior parte delle ambasciate dei paesi che hanno relazioni diplomatiche con Israele. La Santa Sede ha la sua nunziatura apostolica (che corrisponde a un'ambasciata) a Giaffa Vecchia.
Tel Aviv è gemellata con:
La squadra di basket principale della città è anche la squadra di club più famosa e vincente a livello internazionale di tutto il panorama sportivo di Israele: il Maccabi Tel Aviv Basket Club infatti ha vinto ben sei Euroleghe, una Suproleague, una Coppa Intercontinentale (in totale 15 finali europee disputate) che vanno ad aggiungersi a ben 51 titoli nazionali.
Le squadre principali della città sono il Moadon Kaduregel Bnei Yehuda Tel Aviv, l'Hapoel Tel Aviv Football Club e il Maccabi Tel Aviv Football Club.
Centro zoologico di Tel Aviv-Ramat Gan
Città Bianca (Tel Aviv)
Museo d'arte di Tel Aviv
Sha'ar LaMathil
Università di Tel Aviv
Wikiquote contiene citazioni di o su Tel Aviv
Wikimedia Commons contiene immagini o altri file su Tel Aviv
Wikivoyage contiene informazioni turistiche su Tel Aviv
Sito ufficiale, su tel-aviv.gov.il.
(EN) Tel Aviv, su Enciclopedia Britannica, Encyclopædia Britannica, Inc.
Scheda UNESCO, su whc.unesco.org.