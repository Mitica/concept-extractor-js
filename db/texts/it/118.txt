I Jonas Brothers sono stati un gruppo musicale statunitense che ha avuto molto successo tra i giovani, sotto contratto con la casa discografica Hollywood Records fino a maggio 2012. La loro popolarità fu dovuta soprattutto alla partecipazione della band a svariate serie tv e film su Disney Channel, tra cui Hannah Montana, Camp Rock e Jonas L.A..
La band era formata da Kevin Jonas, Joe Jonas (leader e frontman), e Nick Jonas, tre fratelli di origini irlandesi, italiane e tedesche nati sul suolo statunitense. Nel 2008 il gruppo fu nominato per il The Best New Artist Award ai 51° Grammy Awards e vinse il premio per Breakthrough Artist agli American Music Awards.
Nonostante il suo ruolo secondario, fu Nick il primo ad essere seriamente interessato al mondo dei musical e di Broadway. Kevin si appassionò alla musica per caso, quando trovò un manuale di apprendimento veloce di chitarra per principianti in casa.
Durante un provino di Nick per il musical Oliver!, Joe, che aveva accompagnato il fratello all'audizione, fu giudicato perfetto per la parte.
Dopo aver firmato per la Columbia, i fratelli presero in considerazione l'idea di farsi conoscere al pubblico come "Sons of Jonas", o "Jonas Team", prima di accordarsi definitivamente sul nome "Jonas Brothers." Nel corso del 2005, i Jonas Brothers hanno iniziato ad avere le prime esperienze musicali aprendo concerti come quelli di Kelly Clarkson, Jesse McCartney, i Backstreet Boys e The Click Five. Hanno trascorso la seconda parte dell'anno su un tour anti-droga con Aly & AJ e The Cheetah Girls. Inoltre, hanno avuto collaborazioni con le Veronicas nei primi mesi del 2006. Per l'album, intitolato It's About Time, la band ha collaborato con diversi cantautori e produttori artistici, tra cui Adam Schlesinger, Fountains of Wayne, Michael Mangini, Joss Stone, Desmond Child, Aerosmith, Bon Jovi, Billy Mann, Destiny's Child, Jessica Simpson e Steve Greenberg. L'album inizialmente doveva essere pubblicato nel febbraio 2006, ma la data è stata rinviata più volte. Il ritardo è stato dovuto a cambiamenti esecutivi presso la Sony (la società madre della Columbia), i cui dirigenti cercavano altre tracce da aggiungere all'album. Durante la creazione dell'album, i Jonas Brothers sono stati colpiti dallo stile di una band britannica chiamata "Busted", e in particolar modo da due singoli, Year 3000 e What I Go to School For, canzoni delle quali acquisirono i diritti per trarne delle reinterpretazioni. Il primo singolo dei Jonas Brothers, Mandy, è stato pubblicato il 27 dicembre 2005. Il video è stato mostrato per la prima volta su MTV's Total Request Live il 22 febbraio 2006, scalando la top ten e posizionandosi alla posizione numero quattro.
Nel mese di febbraio un altro brano, Time for Me to Fly, è stato pubblicato nel film Acquamarine fungendone da colonna sonora. Nel mese di marzo, Mandy è stata inserita nel film televisivo Nickelodeon Zoey 101: Spring Break-Up e nella Zoey 101: Music Mix album come colonna sonora. Il 4 aprile 2006 la canzone "Yo Ho (A Pirate's Life for Me)" venne inserita nel cd DisneyMania 4 album, uscito il 4 aprile 2006. Durante l'estate del 2006, i Jonas Brothers sono andati in tour con Aly & AJ. I Jonas Brothers hanno anche creato la sigla per la seconda stagione di American Dragon Jake Long, in onda da giugno 2006 a settembre 2007 su Disney Channel. It's About Time è stato finalmente pubblicato l'8 agosto 2006. Secondo il manager della band, la vendita del cd è stata "limitata" a 50.000 copie, per cui l'album può essere trovato su siti di aste come eBay per un massimo di 200 - 300 USD. Dato che la Sony non era più interessata a promuovere ulteriormente la band, i Jonas Brothers hanno quindi considerato il passaggio ad un'altra etichetta. Inoltre, nel mese di ottobre, la canzone "Poor Unfortunate Souls" assieme ad un video musicale, è stata pubblicata su un disco edizione speciale intitolato "The Little Mermaid". Il secondo singolo di It's About Time è stato "Year 3000". La canzone è diventata popolare su Radio Disney, e il video musicale ha debuttato su Disney Channel nel gennaio 2007. Nei primi mesi del 2007, i Jonas Brothers firmarono con la Hollywood Records.In questo album è presente una canzone dove hanno duettato con la famosa rockband giapponese JAM Project.
Dopo poco tempo, senza essere un marchio, i Jonas Brothers hanno firmato con la Hollywood Records nel febbraio 2007. Nello stesso tempo, i fratelli cominciarono ad apparire nelle pubblicità di Baby Bottle Pops, cantando il jingle. Il 24 marzo, altre due canzoni, su due diversi album, furono pubblicate: "Kids of the Future" dalla colonna sonora de I Robinsons (Basato su Kim Wilde's "Kids in America") e "I Wanna Be Like You" da DisneyMania 5. I Jonas Brothers hanno fatto la loro prima apparizione alla Casa Bianca lunedì 9 aprile 2007, durante l'annuale White House Easter Egg Roll dove hanno cantato l'inno nazionale. Vi ritornarono mercoledì 27 giugno 2007, nel corso della Celebrating Women in Sports Tee Ball Game. Hanno cantato l'inno nazionale e dopo la partita i Jonas Brothers hanno intrattenuto il pic-nic-reception con una selezione delle loro hits. Il loro auto-intitolato secondo album è stato pubblicato il 7 agosto 2007. Ha raggiunto la posizione numero cinque sulla classifica Billboard Hot 200 nella sua prima settimana. Due singoli con video musicali sono stati pubblicati all'incirca nello stesso periodo - "Hold On" due settimane prima e S.O.S. solo dopo la pubblicazione dell'album. Nel mese di agosto, i Jonas Brothers hanno fatto numerose apparizionitelevisive. Il 17 agosto, apparvero in un episodio della serie di Disney Channel Hannah Montana dal titolo "Arrivano I Jonas Brothers!". Essi hanno inoltre eseguito "We Got the Party" con Miley Cyrus durante l'episodio, che andò in onda la prima volta dopo High School Musical 2 e fu visto da 10,7 milioni di persone quella notte. Il 24 agosto, i Jonas Brothers eseguirono due brani al concorso Miss Teen Stati Uniti d'America. Il giorno successivo venne trasmessa la cerimonia di chiusura dei Giochi di Disney Channel, con una performance dei Jonas Brothers. I giochi sono stati registrata il 27 aprile 2007 a Orlando, in Florida. Il 26 agosto, il Jonas Brothers co-presentano un premio con Miley Cyrus al Teen Choice Awards. Il 18 novembre 2007, hanno eseguito il brano "S.O.S" presso l'American Music Awards. Il 22 novembre, i fratelli sono apparsi nella 81ª Macy's Thanksgiving Day Parade. Per le loro prestazioni finali del 2007, i tre fratelli eseguironi i loro "Hold On" e S.O.S. al Dick Clark's New Year's Rockin 'Eve. I Jonas Brothers iniziato il loro "Look Me In The Eyes Tour" il 31 gennaio 2008 a Tucson, Arizona. Hanno eseguito diverse nuove canzoni in tour che sono state previste per il loro terzo album in studio, A Little Bit Longer.
Il terzo album dei Jonas Brothers,A Little Bit Longer, è stato pubblicato negli Stati Uniti il 12 agosto 2008. Il 24 giugno 2008, iTunes ha annunciato che sarebbero usciti quattro brani in anteprima estratti da A Little Bit Longer, ossia: Burnin' Up, Lovebug e Tonight.
Nello stesso periodo, i tre fratelli stavano registrando il film Disney per la televisione "Camp Rock". I Jonas Brothers hanno scritto e prodotto sei canzoni per l'album Don't Forget dell'amica Demi Lovato pubblicato il 23 settembre 2008. La colonna sonora del film è stata pubblicata il 17 giugno 2008 negli Stati Uniti vendendo circa 188.000 copie solo nella prima settimana.
Durante l'estate del 2008, i Jonas Brothers hanno iniziato il "Burning Up Tour" durante il quale si sono esibiti in canzoni prese dalla colonna sonora di Camp Rock, dal loro ultimo album A Little Bit Longer e dai precedenti album. Il tour è iniziato 4 luglio 2008 a Toronto in Ontario.
Nel luglio del 2008 la band comparve sulla copertina della rivista Rolling Stone Magazine, diventando la più giovane band mai apparsa in copertina.
I Jonas Brothers iniziarnono a parlare del loro quarto album in studio all'inizio del 2009. Dissero in diverse occasioni che avevano lavorato sulla scrittura e alla registrazione di diverse loro canzoni del Burnin' Up Tour, a metà 2008. L'11 marzo 2009, i Jonas Brothers annunciarono che il loro quarto album in studio, Lines, Vines and Trying Times, sarebbe stato pubblicato il 12 giugno 2009. La band, l'11 marzo 2009, iniziò il Jonas Brothers World Tour 2009. Nel 2009 i Jonas Brothers hanno vinto un Razzie Award al peggior attore protagonista.
I Jonas Brothers arrivano anche nel grande schermo, pubblicando il film musicale The 3D Concert Experience. Tutte le canzoni del film in seguito sono state messe in un album chiamato proprio The Concert Experience contenente le più famose canzoni dei Jonas Brothers più un duetto con Taylor Swift e uno con Demi Lovato (entrambi live) ed un inedito.
Come dalla serie JONAS, anche da Jonas L.A. scaturisce un album contenente tutte le loro canzoni della serie, composta da 13 puntate andate in onda su Disney Channel e Italia 1. Il film di Disney Channel Camp Rock 2: the Final Jam vede come protagonisti i tre fratelli, assieme a Demi Lovato. Alla fine del 2010 i Jonas Brothers si prendono un periodo di "pausa" per far fronte ai vari impegni individuali dei membri del gruppo. La band Nick Jonas & the Administration nel 2010 pubblica un album intitolato "Who I Am", Nick inoltre recita nel musical Les Misérables, nella serie tv "Mr. Sunshine" e nella sitcom "Last Man Standing". Joe Jonas l'11 ottobre 2011 pubblica il suo primo album da solista Fastlife. Partecipa anche a vari telefilm: "Brothers and Sisters" e "Hot in Cleveland".
Il 30 aprile 2012 viene pubblicata l'immagine del loro nuovo logo e la foto di un servizio fotografico. Il primo maggio viene annunciato che la band ha chiuso il suo contratto con la Hollywood Records ed il 4 luglio viene diffusa la notizia che abbiano creato una loro casa discografica la Jonas Enterprises.
Il 17 agosto 2012 annunciano in diretta da Ryan Seacrest il loro concerto di ritorno a Radio City.
Il 6 novembre si sono esibiti a San Pietroburgo e l'8 novembre a Mosca per due concerti del nuovo album (annunciato entro la fine del 2012 o l'inizio 2013).
Il 26 marzo 2013 annunciano che il loro primo singolo "Pom Poms" sarà pubblicato il 2 aprile 2013, e il music video lo stesso giorno sul canale americano E! News. "Pom Poms" è il primo singolo pubblicato dalla Jonas Enterprises. Il secondo singolo estratto dal loro nuovo album è "First Time" e il loro nuovo album si chiamerà "V".
L'album non venne completato e pubblicato a causa dello scioglimento della band, avvenuto ufficialmente il 30 ottobre 2013 in diretta su Good Morning America.
Verranno pubblicate in seguito 5 canzoni inedite, che avrebbero dovuto fare parte dell'album "V" e un cd con 10 canzoni live, esclusivamente per i membri del Team Jonas.
Da allora, i fratelli Jonas hanno deciso di dedicarsi a differenti carriere: Kevin, con sua moglie Danielle è il protagonista, tra il 2012 e il 2013, della serie "Married to Jonas", successivamente si occuperà degli affari e della sua famiglia, aiutando la moglie e passando più tempo possibile con la figlia Alena Rose nata il 2 febbraio 2014.
Joe nel 2015 forma una nuova band chiamata DNCE formata dall'ex batterista dei Jonas Jack Lawless, la chitarrista JinJoo Lee ed il bassista Cole Whittle, il loro primo EP Swaay (2015) contiene i singoli Cake by the Ocean (multiplatino) e Toothbrush. Il primo album ufficiale dei DNCE esce il 26 agosto 2016 ed il primo singolo dell'album è Body Moves.
Nick lavora nel 2014 come direttore creativo e musicale per il Neon Lights Tour di Demi Lovato; nello stesso anno prende parte a due episodi della serie televisiva Hawaii Five-O e viene scelto per un ruolo principale nella serie tv Kingdom. Inoltre, pubblica il suo secondo album da solista intitolato Nick Jonas che contiene i singoli Jealous e Chains (multiplatino). Nel 2015 viene proiettato il film Careful What You Wish For (girato nel 2013) che lo vede nel ruolo del protagonista, forma il "centro artistico" Safehouse Records con Demi Lovato e Phil McIntyre in unione con la Island Records e la Hollywood Records e prende parte a diverse serie tv. Nel 2016 pubblica il suo terzo album, Last Year Was Complicated, contenente i singoli Close, Chainsaw e Bacon. Sempre nel 2016 prende parte al "Future Now Tour" con Demi Lovato e recita nel film Goat, al fianco di James Franco.
Kevin Jonas – pianoforte e chitarra;
Joe Jonas – voce, chitarra, pianoforte, tamburello;
Nick Jonas – seconda voce, chitarra, batteria, pianoforte, basso.
2006 - It's About Time
2007 - Jonas Brothers
2008 - A Little Bit Longer
2009 - Music from The 3D Concert Experience
2009 - Lines, Vines and Trying Times
2010 - Jonas L.A.
2013 - LiVe
Burnin'Up Tour - In Tour Con I Jonas Brothers, Disney Libri, ISBN non esistente.
Wikimedia Commons contiene immagini o altri file su Jonas Brothers
Sito ufficiale, su jonasbrothers.com.
(EN) Jonas Brothers, su Internet Movie Database, IMDb.com.
(EN) Jonas Brothers, su Rotten Tomatoes, Flixster Inc.
(EN) Jonas Brothers, su AllMusic, All Media Network.
(EN) Jonas Brothers, su Discogs, Zink Media.
(EN) Jonas Brothers, su MusicBrainz, MetaBrainz Foundation.
(EN) Jonas Brothers, su Enciclopedia Britannica, Encyclopædia Britannica, Inc.