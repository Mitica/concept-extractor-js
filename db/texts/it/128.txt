The Kolors sono un gruppo musicale italiano formatosi a Napoli nel 2010 e composto da Antonio Stash Fiordispino (voce e chitarra), Alex Fiordispino (batteria e percussioni) e Daniele Mona (sintetizzatore e percussioni).
Sono divenuti noti vincendo nel 2015 la quattordicesima edizione del talent show Amici di Maria De Filippi.
Il gruppo ha iniziato la propria attività nel 2010, anno in cui diventano la resident band de "Le Scimmie", locale di Milano. Nel 2011 hanno realizzato il loro primo inedito I Don't Give a Funk e in seguito hanno aperto i concerti italiani di Paolo Nutini, Gossip e Hurts, e sono tra gli special guest della data romana di Atoms for Peace.Nel maggio 2014, con l'aiuto di Vichi Lombardo, produttore di videoclip musicali, di Enzo Zangaglia, attivo nell'industria discografica indipendente, e di Rocco Tanica degli Elio e le Storie Tese, che collabora agli arrangiamenti, i The Kolors hanno pubblicato l'album di debutto I Want.
Nel 2015 i The Kolors hanno partecipato alla quattordicesima edizione del talent show Amici di Maria De Filippi, risultando vincitori nella serata finale del 5 giugno 2015. Durante la partecipazione al programma, il 3 maggio 2015 hanno pubblicato il singolo Everytime, che ha raggiunto la prima posizione della classifica iTunes, mentre il 19 dello stesso mese hanno pubblicato il secondo album in studio Out, che ha esordito al primo posto della classifica italiana degli album ed è stato certificato quattro volte disco di platino in Italia per aver venduto oltre 200.000 copie. Il singolo Everytime è stato invece certificato disco di platino nella settimana ventinove.Il 14 giugno 2015 il gruppo si è esibito sul palco del Parco delle Cascine di Firenze in occasione degli MTV Italia Awards, aprendo la serata con Everytime. Nello stesso mese hanno preso parte anche alla terza edizione del Summer Festival con il brano Realize in duetto con Elisa e con il brano Everytime, vincitore della prima e della quarta puntata. Il 19 luglio 2015 hanno ricevuto la cittadinanza onoraria di Cardito (loro paese d'origine). Il 14 settembre è stato pubblicato il terzo singolo estratto da Out, Why Don't You Love Me?, per il quale è stato realizzato un videoclip, girato a Berlino e uscito il 18 settembre.L'8 novembre è stato trasmesso presso l'emittente televisiva Italia 1 un documentario incentrato sulla storia del gruppo, dagli esordi nel 2010 fino alla consacrazione ottenuta ad Amici di Maria De Filippi; a seguire, è stato trasmesso in seconda serata anche il loro concerto tenuto all'Expo l'11 settembre 2015.Il 29 novembre il gruppo ha invece presentato attraverso il programma televisivo Che tempo che fa il singolo inedito OK, uscito il 4 dicembre; il brano ha anticipato l'edizione speciale di Out, uscita il 19 febbraio 2016 e comprendente anche una versione acustica di Everytime.
Il 15 aprile 2017 il gruppo ha annunciato attraverso la rete sociale l'uscita del singolo What Happened Last Night, avvenuta sei giorni più tardi e che ha visto la partecipazione del rapper statunitense Gucci Mane e del duo EDM Daddy's Groove. Il 23 aprile i The Kolors hanno annunciato il terzo album in studio You, fissando la sua pubblicazione al 19 maggio.L'album ha debuttato alla quarta posizione della Classifica FIMI Album ed è stato promosso anche dai singoli Crazy e Don't Understand, usciti tra giugno e ottobre del 2017.
Nel 2018 il trio ha preso parte al sessantottesimo Festival di Sanremo con Frida (mai, mai, mai), segnando il loro primo brano in carriera totalmente in lingua italiana.Il 15 maggio 2018 hanno lasciato l'etichetta Baraonda per firmare un nuovo contratto discografico con la Universal Music Group.Il 6 luglio 2018 pubblicano il singolo Come le onde, in collaborazione con J-Ax.
Antonio Stash Fiordispino – voce, chitarra, basso, pianoforte, sintetizzatore, percussioni
Daniele Mona – sintetizzatore, talk box, basso, percussioni
Alex Fiordispino – batteria, percussioni
2011 – I Don't Give a Funk
2014 – No More
2015 – Everytime
2015 – Why Don't You Love Me?
2016 – Me Minus You
2017 – What Happened Last Night
2017 – Crazy
2017 – Don't Understand
2018 – Frida (mai, mai, mai)
2018 – Come le onde (feat. J-Ax)
2015 – Vincitori della quattordicesima edizione di Amici di Maria De Filippi
2015 – Vincitori del premio della critica ad Amici di Maria De Filippi
2015 – Summer Festival - Vincitori prima e quarta puntata con Everytime
2015 – Wind Music Awards - Premio CD Oro per Out
2015 – Cuffie d'Oro - My Best Radio Artist
2015 – Medimex - Artista rivelazione dell'anno
2016 – Kids' Choice Awards - Cantante italiano preferito
2016 – TIMmusic on Stage Awards - Migliore fanbase
2016 – TIMmusic on Stage Awards - Talento italiano del futuro
2016 – TIMmusic on Stage Awards - Miglior look CapelliMania
2016 – Wind Music Awards - Premio Singolo Platino per Everytime
2016 – Wind Music Awards - Premio CD Multiplatino per Out
2016 – MTV Italia Awards - Best Performance
2016 – Premio Lunezia - Proposta Internazionale
Wikimedia Commons contiene immagini o altri file su The Kolors
Sito ufficiale, su thekolors.com.
The Kolors, su Last.fm, CBS Interactive.
(EN) The Kolors, su AllMusic, All Media Network.
(EN) The Kolors, su Discogs, Zink Media.
(EN) The Kolors, su MusicBrainz, MetaBrainz Foundation.