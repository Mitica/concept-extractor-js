Città di San Marino, nota anche come San Marino e localmente, per antonomasia, «Città» (San Marèin, San Maroin o Sitê in romagnolo nella variante sammarinese), è la capitale della Repubblica di San Marino, situata sul monte Titano.
È il terzo centro abitato più popoloso del Paese (dopo Borgo Maggiore e Dogana, frazione di Serravalle) nonché il capoluogo del castello omonimo (4 211 abitanti con un'estensione di 7,09 km²), che comprende anche alcune «curazie» (frazioni) tra cui Murata.
La leggenda fa risalire la fondazione della Città di San Marino al 301, opera di San Marino diacono. Dopo avere ottenuto uno statuto comunale nel 1295 allargò il suo territorio fino ad arrivare negli odierni confini nel 1463 dopo le battaglie contro i Malatesta.
Il Palazzo Pubblico in stile neogotico, fu ricostruito sulle fondazioni dell'originale "Parva Domus Communis" in stile romanico dall'architetto Francesco Azzurri (1894), la basilica di San Marino, la chiesa di San Francesco con annessa pinacoteca-museo del XIV secolo, la chiesa di San Pietro, il Museo di stato, l'Ara dei Volontari, il Teatro Titano. Inoltre sono visitabili due delle tre torri sul Titano.
Basilica di San Marino
Chiesa di San Francesco
Convento di San Quirino
Monastero di Santa Chiara (oggi ospita l'Università)
Chiesa di San Pietro
Chiesa vecchia dei Santi Antimo e Marino
Parrocchia moderna di Sant'Antimo
Chiesa di Sant'Andrea di Serravalle
Santuario della Beata Vergine della Consolazione
Chiesa del Sacro Cuore
Torri di San Marino (Prima - Seconda - Terza)
Rocca Guaita
Torre di Porta San Francesco
Porta della Fratta
Palazzo Pubblico
Palazzo Libertà
Teatro Titano
A partire dal 2008 il centro storico è stato inserito dall'UNESCO tra i patrimoni dell'umanità, in coppia con il monte Titano. La motivazione data dal comitato parla di "testimonianza della continuità di una repubblica libera fin dal Medioevo". In particolare sono stati iscritti nel patrimonio: torri, mura, porte e bastioni, la basilica di San Marino dell'Ottocento, alcuni conventi del XIV e XVI secolo, il Teatro Titano del XVIII secolo e il Palazzo Pubblico del XIX secolo.
Il territorio del castello confina con i castelli di Acquaviva, Borgo Maggiore, Fiorentino e Chiesanuova e con il comune italiano di San Leo.
Santa Mustiola
Dal 1932 al 1944 ha operato la Ferrovia Rimini-San Marino, a scartamento ridotto, completamente finanziata dall'Italia fascista di Benito Mussolini, in seguito alla stipula di una convenzione (1927) di esercizio fra i due stati. Fu distrutta il 26 giugno 1944 dai bombardamenti della Desert Air Force durante la Seconda guerra mondiale e smantellata fra il 1958 e il 1960.
La città conta una funivia che la collega con Borgo Maggiore.
L'arteria stradale principale è la SS 72, a 4 corsie per quasi tutto il suo tracciato, che collega la città direttamente con Rimini.
La città di San Marino è stata più volte arrivo di tappa del Giro d'Italia:
1997 (19 maggio): 3ª tappa, cronometro individuale, vinta dal russo Pavel Tonkov.
1998 (27 maggio): 11ª tappa, vinta da Andrea Noè.È inoltre il punto di arrivo della gara ciclistica Lugo - San Marino riservata alla categoria allievi e della Coppa Placci con partenza da Imola.
Le squadre del Campionato sammarinese con sede a San Marino sono Murata e Tre Penne.
La squadra cittadina di baseball è il San Marino, militante nella massima serie del campionato italiano di baseball. Ha all'attivo 3 trofei: 1 Coppa Europa nel 2006 e nel 2011 e una Coppa Italia e uno scudetto conquistato nel 2008.
A San Marino è anche passata la Torcia olimpica dei XX Giochi olimpici invernali di Torino 2006.
La casa di Castello si trova in Via Basilicius, 2.
Arbe, dal 1948
San Leo, dal 1995
Abitanti censiti
Castelli di San Marino
Giunta di castello
Monte Titano
Ferrovia Rimini-San Marino
Stazione di San Marino (Repubblica di San Marino)
Wikimedia Commons contiene immagini o altri file su San Marino
Wikivoyage contiene informazioni turistiche su San Marino
(EN, IT) Castello di San Marino, su sanmarinosite.com.
(EN, FR, IT) San Marino (sito dell'ufficio turistico), su visitsanmarino.com.