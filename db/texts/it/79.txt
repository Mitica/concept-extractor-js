L'Isola del Nord è una delle due isole principali che costituiscono la Nuova Zelanda.
Con una superficie di 113 729 km² essa è la quattordicesima isola più grande del mondo.
Sull'Isola del Nord si trovano numerose importanti città tra cui Auckland e Wellington, rispettivamente la più popolosa città del Paese e la sua capitale. La prima si trova alla sua estremità nord-occidentale, mentre la seconda all'estremità sud-occidentale sullo stretto di Cook, il braccio di mare che separa l'Isola del Nord da quella del Sud, più estesa, ma meno popolata.
Nell'Isola del Nord vive circa il 76% della popolazione neozelandese.
Secondo la mitologia dei Māori, l'Isola del Nord e quella del Sud nacquero all'epoca di Māui, che era un semidio. Mentre egli pescava insieme ai suoi fratelli a bordo della loro canoa (l'Isola del Sud), presero un grosso pesce e cercarono di tirarlo fuori dal mare. Mentre Māui non stava guardando, i suoi fratelli combatterono con il pesce fino a che non riuscirono a farlo affiorare dall'acqua.
Questo grande pesce divenne l'Isola del Nord e infatti il suo nome in lingua māori è Te Ika-a-Māui (cioè il pesce di Māui). Secondo questa leggenda, le montagne e le valli della grande isola sono il risultato dei numerosi colpi dati al pesce dai fratelli di Māui.
Nell'Isola del Nord e nelle isole situate nelle sue vicinanze si trovano 9 regioni neozelandesi;
Le maggiori città neozelandesi situate sull'Isola del Nord sono:
Cape Reinga
Cook Strait
Tongariro National Park
Taumatawhakatangihangakoauauotamateaturipukakapikimaungahoronukupokaiwhenuakitanatahu
Waikato River
Waipoua Kauri Forest
Waitomo Caves
Wikimedia Commons contiene immagini o altri file su Isola del Nord
Wikivoyage contiene informazioni turistiche su Isola del Nord