Le Tigri per la liberazione della patria Tamil (Tamil: தமிழீழ விடுதலைப் புலிகள், ISO 15919: tamiḻ iiḻa viṭutalaip pulikaḷ), comunemente conosciute come Tigri Tamil o LTTE, è stato un gruppo militante,, comunista e nazionalista Tamil presente nella zona nordorientale dello Sri Lanka. Fondato nel maggio 1976 da Velupillai Prabhakaran, il gruppo ha condotto una violenta campagna secessionista contro il governo dello Sri Lanka dal 1970, al fine di creare uno Stato sovrano socialista Tamil nel nord e nell'est dello Sri Lanka (ex Ceylon), conosciuto come Tamil Eelam. Ciò ha portato allo scoppio della guerra civile nello Sri Lanka, che iniziò nel 1983 e terminò nel 2009, quando le Tigri furono definitivamente sconfitte dall'esercito singalese durante la presidenza di Mahinda Rajapaksa.
A causa delle sue vittorie militari, politiche, la chiamata all'autodeterminazione nazionale e la presenza di una base nazionalista fra i Tamil, l'LTTE fu sostenuto dalla maggior parte della comunità Tamil. Secondo la sezione di Jaffna dell'organizzazione "Professori Universitari per i Diritti Umani", le Tigri "con una combinazione di terrore interno e stretta ideologia nazionalista, riuscirono ad atomizzare la comunità. Non solo portarono via il diritto di opporsi, ma anche quello di valutare, come comunità, la strada che si stavano percorrendo. Questo diede l'illusione che tutta la società sostenesse le Tigri."All'apice della sua potenza, le Tigri possedevano una milizia ben addestrata e sviluppata, e avevano portato a termine molti attacchi di alto profilo, inclusi gli omicidi di numerosi politici di alto rango singalesi e indiani. Le Tigri sono l'unico gruppo militante ad aver ucciso due leader mondiali: il Primo Ministro indiano Rajiv Gandh nel 1991, e il Presidente singalese Ranasinghe Premadas nel 1993. Le Tigri inventarono la cintura esplosiva, e furono i primi ad usare le donne come attentatrici suicide, diventando pionieri dell'uso di questa tattica. In alcuni attacchi riuscorno anche ad acquisire alcuni aerei leggeri. L'LTTE è attualmente designato come un'organizzazione terroristica da 32 paesi, inclusa l'Unione Europea, gli Stati Uniti e l'India, ma ha il supporto della maggior parte della comunità Tamil residente nello stato indiano del Tamil Nadu. Velupillai Prabhakaran guidò l'organizzazione dalla sua fondazione sino alla sua morte, avvenuta nel 2009.Gli storici squilibri inter-etnici fra la maggioranza Singalese e la minoranza Tamil vengono additati come causa della creazione della base culturale sulla quale si originarono le Tigri. I governi successivi all'indipendenza dello Sri Lanka tentarono di rettificare lo sproporzionato favoreggiamento nei confronti della popolazione tamil attuato dai dominatori coloniali. Ciò portò all'adozione di alcune politiche etniche discriminatorie, come il "Sinhala Only Act", e all'ascesa di ideologie separatiste fra molti leader tamil. Negli anni Settanta, l'iniziale lotta politica non violenta per la creazione di uno Stato a base etnica tamil fu usata come giustificazione della ribellione violenta portata avanti dalle Tigri. Nel corso del conflitto, le Tigri e l'esercito singalese si sono alternati nel controllo della regione nordorientale dell'isola, e furono coinvolte in quattro tentativi di pace, senza successo. Al suo apice, nel 2000, le Tigri controllavano il 76% dei territori delle province orientali e settentrionali dello Sri Lanka.
Quando iniziarono gli ultimi colloqui di pace nel 2002, le Tigri controllavano un'area di 15.000 km². Dopo la rottura del processo di pace nel 2006, l'esercito singalese lanciò una massiccia offensiva contro le Tigri, sconfiggendole militarmente e riportando l'intero paese sotto il proprio controllo. La vittoria fu dichiarata ufficialmente dal presidente singalese Mahinda Rajapaksa il 16 maggio 2009, e le Tigri ammisero la sconfitta il giorno seguente. Lo storico leader del gruppo fu ucciso dalle forze governative il 19 maggio dello stesso anno. Selvarasa Pathmanathan successe a Prabhakaran come leader delle Tigri, ma fu successivamente arrestato in Malaysia ed estradato in Sri Lanka nell'agosto del 2009.
Sin dall'inizio della dominazione inglese sull'isola avvenuta nel 1796, i Tamil dell'isola rimasero una comunità isolata, facendo di tutto per tenere distinta la propria identità culturale. I Tamil non avevano intenzione di essere assimilati, e mantennero una coscienza di gruppo ben distinta, a causa della propria cultura, lingua e religione, tutti elementi diversi da quelli dell'etnia singalese. Con il tempo, la coscienza di gruppo si trasformò nella consapevolezza di essere una nazione diversa da quella singalese, la cui identità andava protetta a tutti i costi. Lo sviluppo di questa consapevolezza nazionale fu anche indirettamente facilitata dalle politiche coloniali inglesi, volte alla separazione delle differenti comunità, tanto che nel 1833, nell'introdurre un sistema di consigli legislativi, gli inglesi decisero di affidare i seggi ciascun gruppo etnico. In questa maniera gli inglesi avevano una chiara percezione dei bisogni di ogni gruppo.Tuttavia, con il passare del tempo, il Consiglio venne occupato da una maggioranza sempre più numerosa di rappresentanti singalesi, a causa della distribuzione territoriale della popolazione, e ciò fece irritare i Tamil, che vedevano sempre più ridotto il proprio peso politico. Il problema fu risolto nel 1919 con la creazione di un Congresso Nazionale, che avrebbe distribuito i seggi su una base non strettamente territoriale, prevedendo un'equa distribuzione del potere. Questa soluzione però durò poco, dato che la maggioranza singalese si accorse che per poter avere la propria rappresentanza territoriale non era necessaria l'approvazione dei rappresentanti Tamil.Negli anni Venti la situazione peggiorò, e la consapevolezza nazionale si trasformò in coscienza nazionale, e un aumento della volontà di difendere gli interessi della propria comunità. I Tamil quindi iniziarono a sviluppare le proprie idee nazionalistiche.Lo Sri Lanka conquistò l'indipendenza nel 1948, e l'indipendenza peggiorò ulteriormente il conflitto. I vari leader delle diverse etnie tesero a privilegiare richieste popolari a base etnica e a breve termine, anziché obiettivi a lungo termine che avrebbero costituito uno stato inclusivo e adeguatamente rappresentativo della società multiculturale sull'isola. A causa di queste dinamiche lo sviluppo di un'unica identità nazionale fu ostacolato, e nel frattempo il nazionalismo singalese e buddista guadagnò terreno, facendo prevalere l'idea che la comunità singalese fosse l'unica difensore dello Sri Lanka, identificato come terra santa del Buddismo. Questi fattori portarono a nefaste conseguenze sulla natura dello stato, della governance e sui rapporti inter-etnici nell'isola.
Nei primi anni Settanta, il governo di Sirimavo Bandaranaike introdusse la "politica di standardizzazione" per porre rimedio al basso numero di singalesi accettati nelle università del paese. La politica si rivelò decisamente discriminatoria nei confronti dei tamil, tanto che uno studente di nome Satiyaseelan formò la Tamil Manavar Peravai  (Lega studentesca tamil) per contrastare tale politica. Il gruppo era composto da giovani tamil che invocavano il diritto di avere iscrizioni regolari. Il gruppo, ispirato da un'insurrezione fallita condotta dal partito comunista singalese, fu il primo gruppo ribelle tamil. Il gruppo, composto da una quarantina di giovani, contava già sulle sue fila Ponnuthurai Sivakumara (successivamente leader del gruppo Sivakumaran), K. Pathmanaba (uno dei fondatori dell'EROS, gruppo militante di studenti ribelli) e Velupillai Prabhakara, all'epoca diciottenne. Nel 1972, Prabhakaran collaborò con Chetti Thanabalasingam per formare le Nuove Tigri Tamil (TNT), cedendo a Thanabalasingam la leadership del gruppo. Dopo la sua uccisione, Prabhakaran prese il suo posto. In quel periodo iniziò a circolare l'idea di un'insurrezione armata, e nel 1979 si formò un'altra organizzazione chiamata Organizzazione Tamil per la liberazione della patria (TELO), che faceva una campagna per la creazione di uno stato tamil. Questi gruppi, insieme ad un'altra preminente figura della lotta armata, Ponnuthurai Sivakumaran, furono coinvolti in una serie di operazioni mordi e fuggi contro politici pro-governativi, poliziotti e amministratori civili, tra cui il lancio di bombe contro la residenza e l'auto del sindaco di Jaffna, Alfred Duraiyappah, attacchi dinamitardi e rapine. L'incidente della Conferenza Tamil del 1974 suscitò la rabbia di questi gruppi, che decisero di vendicarsi sul sindaco, uccidendolo.
Le Tigri Tamil furono fondate il 5 maggio 1976, come successori delle Nuove Tigri Tamil. Uma Maheswaran divenne il suo leader, e Prabhakaran il suo comandante militare. Un comitato di cinque membri fu realizzato. Fu affermato che Prabhakaran avesse l'intenzione di "rimodernare le vecchie Tigri, per trasformarle in una forza da combattimento d'élite, spietatamente efficienti e altamente professionali". Prabhakaran tenne bassi i numeri degli effettivi, mantenendo al contempo alti standard di addestramento. In questo periodo le Tigri portarono a termine numerosi attacchi di basso profilo contro poliziotti e politici locali.
Il leader del Fronte Unito per la Liberazione Tamil (TULF) Appapillai Amirthalingam, eletto nel 1977 come capo dell'opposizione del parlamento singalese, iniziò a sostenere clandestinamente le Tigri. Amirthalingam pensava di poter esercitare il suo controllo sui gruppi ribelli tamil, e che ciò avrebbe rafforzato la sua posizione politica e la pressione posta sul governo per garantire un'autonomia politica ai tamil. Per questo motivo inviò lettere di referenze alle Tigri e ad altri gruppi di insorti, per permettere loro di raccogliere fondi. Sia Uma Maheswaran (ex geometra) sia Urmila Kandiah, primo membro femminile delle Tigri, furono membri importanti dell'ala giovanile del TULF. Maheswaran era segretario del Forum Giovanile Tamil TULF, mentre Amirthalingam presentò Prabhakaran a N. S. Krishnan, che più tardi divenne il primo rappresentante internazionale delle Tigre. Fu Krishnan che presentò Prabhakaran ad Anton Balasingham, che in seguito divenne stratega politico capo e capo negoziatore delle Tigri.
Nel 1980, il governo di Junius Richard Jayewardene accettò le richieste del TULF di decentrare i poteri governativi tramite l'istituzione del Consiglio per lo Sviluppo dei Distretti. A quel tempo, sia le Tigri che gli altri gruppi di insorti ambivano alla creazione di uno stato separato, nutrendo poche speranze in qualsiasi risoluzione politica. Sia il TULF che gli altri partiti politici tamil vennero costantemente marginalizzati dai gruppi ribelli emergenti come maggiore forza politica nel nord. Durante quel periodo, numerosi gruppi ribelli iniziarono le proprie attività nell'area, come ad esempio l'EROS (1975), il TELO (1979), PLOTE (1980), EPRLF (1980) e TELA (1982). Le Tigri ordinarono ai civili residenti nell'area di boicottare le elezioni governative locali del 1983, cosa che il TULF contestò. L'affluenza alle urne raggiunse la quota di circa il 10%. A seguito di ciò, i partiti politici tamil divennero incapaci di rappresentare il proprio popolo, e la rappresentanza passò in mano ai gruppi ribelli.
Le Tigri portarono a termine il loro primo incisivo attacco il 23 luglio 1983, quando tesero un'imboscata alla pattuglia Four Four Bravo dell'esercito singalese, nelle vicinanze di Thirunelveli. Trenta soldati furono uccisi nell'attacco, che portò ad un periodo di persecuzioni della popolazione singalese nei confronti delle minoranze tamil. Tali eventi, che durarono una settimana e videro fra i 400 e i 3000 morti fra i tamil, furono soprannominati Luglio Nero. Si sospettò inoltre che il pogrom fosse stato pianificato o quanto meno incoraggiato dal governo singalese, essendo in quel periodo molto forte l'odio etnico nei confronti dei tamil.
Molti giovani tamil, indignanti dalla situazione, si unirono ai gruppi militanti, per combattere il governo singalese.
In risposta ad alcuni fattori geopolitici, dall'agosto 1983 al maggio 1997, l'India, tramite la sua agenzia d'intelligence Research and Analysis Wing (RAW) fornì armi, addestramento e supporto finanziario a sei gruppi ribelli, tra cui le Tigri. Durante quel periodo, 32 campi di addestramento furono messi in piedi in India. In quei campi furono addestrati 459 guerriglieri, tra cui 90 donne. Questi guerriglieri furono divisi in dieci gruppi, ognuno dei quali addestrato in un diverso campo.
Nell'aprile del 1984, le Tigri si unirono formalmente in un fronte militare comune, il Fronte Nazionale di Liberazione per la Patria (ENLF), formato dalle Tigri, la Tamil Eelam Liberation Organization (TELO), la Eelam Revolutionary Organisation of Students (EROS), la People's Liberation Organisation of Tamil Eelam (PLOTE) e il Eelam People's Revolutionary Liberation Front (EPRLF).
La TELO tuttavia, non aveva un leader carismatico come le Tigri, e così la crescita dell'organizzazione non fu coperta da una forte ideologia, come invece avvenne per le Tigri. I ribelli della TELO venivano visti più come bulli che come ribelli. Il leader del gruppo, Sri Sabaratnam, dipendeva fortemente dal supporto dell'India, e voleva imporre tale visione anche al resto del fronte, a differenza delle Tigri. Inoltre, la TELO non possedeva armi moderne come quelle in dotazione delle Tigri. L'astio fra i due gruppi si esacerbò non solo per la visione pro-India, ma anche per l'acquisizione di una quota maggiore di gran lunga dei contributi finanziari provenienti dai tamil singalesi espatriati, nonostante le Tigri fossero il gruppo più attivo ed efficace all'interno del fronte.
Il dissenso crebbe a tal punto che la TELO si disgregò in piccole fazioni, e le Tigri accusarono le posizioni del gruppo sull'India, affermando che il paese stava solo agendo nel suo interesse. Le Tigri quindi uscirono dal fronte nel 1986. Subito dopo, nei mesi successivi ci furono scontri fra le Tigri e i membri della TELO. Lo scontro si concluse a favore delle Tigri, che riuscirono ad uccidere l'intera leadership del gruppo, più altri 400 militanti, e ad espellere il gruppo dalla penisola di Jaffna. Tutti i combattenti rimasti si unirono alle Tigri di stanza a Jaffna e a Madras, dove il gruppo aveva il proprio quartier generale. Eliminati la TELO e l'EPRLF, l'altra ventina di gruppi rimanenti furono assorbiti all'interno delle Tigri, rendendo Jaffna una città dominata dal gruppo
Il gruppo ebbe il sostegno della popolazione Tamil. Nel 1987, le Tigri crearono le Tigri Nere, un'unità speciale con il compito di portare a termine attacchi suicidi contro obiettivi politici, militari ed economici, e che lanciò il suo primo attacco suicida contro un campo militare singalese, uccidendo 40 soldati.
Nel luglio 1987, l'India, messa di fronte alla rabbia crescente delle proprie comunità tamil, e delle ondate di rifugiati tamil provenienti dallo Sri Lanka, per la prima volta intervenne direttamente nel conflitto, inizialmente a sostegno delle Tigri, paracadutando scorte di viveri sopra la città di Jaffna, assediata dalle forze governative. Dopo alcune negoziazioni con il governo di Colombo, l'India e lo Sri Lanka siglarono l'Accordo Indo-Singalese. L'accordo prevedeva un aumento dell'autonomia regionale delle regioni del nord a maggioranza tamil, il ritiro dell'esercito, il controllo del consiglio regionale lasciato all'Eelam People's Revolutionary Liberation Front (EPRLF) e una richiesta di disarmo e resa rivolta a tutti i gruppi militanti. L'India inviò una sua forza di pace, la Indian Peace Keeping Force (IPKF) in Sri Lanka per imporre il disarmo e per sorvegliare il consiglio regionale.
Anche se le organizzazioni militanti non ebbero voce nella stipulazione dell'accordo, molti gruppi, inclusi l'EPRLF, la TELO, l'EROS, e il PLOTE, lo accettarono. Le Tigri inizialmente lo accettarono con riluttanza, ma successivamente lo rifiutarono, perché in disaccordo con la scelta del candidato politico scelto dalla EPRLF che sarebbe emerso a guida della provincia nordorientale. Le Tigri nominarono tre candidati alternativi per la carica, ma l'India rifiutò l'offerta. A questo punto le Tigri rifiutarono di consegnare le armi, e dopo tre mesi di tensione, il 7 ottobre 1987 il gruppo dichiarò guerra all'IPKF.
Le Tigri ingaggiarono un conflitto militare con l'esercito indiano, lanciando il loro primo attacco contro un camion di rifornimenti l'8 ottobre, uccidendo cinque commandos dopo averli inseriti in una serie di gomme e aver dato loro fuoco. Il governo dell'India dichiarò che l'IPKF doveva disarmare le Tigri con la forza. L'esercito indiano lanciò un'offensiva contro le Tigri, il tutto dentro una campagna militare chiamata "Operazione Pawan", con l'obiettivo di ottenere il controllo della penisola di Jaffna. La spietatezza della campagna, e le operazioni contro le Tigri, resero estremamente impopolare l'esercito fra molti tamil dello Sri Lanka
L'intervento indiano risultava impopolare anche fra la maggioranza singalese. Quando, nel 1988, fu eletto il Primo ministro Ranasinghe Premadasa, quest'ultimo chiese all'India di ritirare la propria forza di pace, e un anno dopo iniziò dei negoziati con le Tigri. Il presidente inoltre ordinò all'esercito di consegnare clandestinamente armi alle Tigri e alla sua organizzazione delegata, la Tamil National Army (TNA) per combattere l'IPKF. Queste partite includevano RPG, mortai, fucili automatici, munizioni e strumenti di comunicazione. Inoltre, furono trasferiti milioni di dollari alle Tigri.
Gli ultimi membri della forza di pace indiana, che al culmine delle operazioni vantava 100.000 unità fra i suoi effettivi, lasciò il paese nel marzo del 1990, su richiesta dell'allora Presidente Premadasa. Le Tigri a quel punto avevano acconsentito a cessare il fuoco, stipulato un anno prima, ma la violenza avvampò quasi subito dopo, quando un gruppo di tamil dissidenti dichiarò unilateralmente l’indipendenza della propria terra e uccise 600 poliziotti durante un attentato terroristico nella Provincia Orientale. Da allora il governo dello Sri Lanka ha continuato a oscillare tra soluzioni politiche e offensive militari che non sono riuscite a fermare i massacri e il terrorismo. Rajiv Gandhi venne trucidato da un suicida tamil lanciatore di bombe nel 1991 e a Premadasa toccò la stessa sorte nel 1993.
Gli scontri continuarono per tutti gli anni Novanta. Ci fu un breve cessate il fuoco a seguito dell'elezione di Chandrika Kumaratunga come Presidente dello Sri Lanka e della ripresa dei colloqui di pace, ma i combattimenti ripresero subito dopo che le Tigri affondarono due navi della Marina singalese nell'aprile del 1995. Nelle operazioni militari successive a questo evento, l'esercito singalese riconquistò la penisola di Jaffna, e nei successivi tre anni i militari ripresero il controllo di vaste aree del nord del paese, inclusa la regione di Vanni, la città di Kilinochchi e ad altri piccoli centri urbani, scacciando dalle città tanto le Tigri quanto la popolazione tamil. Le iniziative del governo volte a calmare la popolazione tamil furono accolte relativamente bene e le Tigri parevano sconfitte; a questo punto lo Sri Lanka sembrava avviarsi verso una pace duratura. Tuttavia, dal 1998 le Tigri riacquistarono il controllo di queste aree, e l'offensiva culminò con la cattura del "Passo dell'Elefante", un complesso militare di enorme valore strategico, situato all'ingresso della penisola di Jaffa.
All'interno delle Tigri, Mahattaya, una volta vice capo delle Tigri, fu accusato di tradimento e ucciso nel 1994. Le accuse rivoltegli implicavano la sua collaborazione con l'intelligence indiana per rimuovere Prabhakaran dalla leadership del gruppo.
Nel mese di ottobre 2000 il massacro di 26 prigionieri disarmati tamil da parte di una folla di singalesi nella cittadina di Bandarawela mise in evidenza la mancanza di unità tra i combattenti, provocando violente dimostrazioni e attacchi che coinvolsero nel conflitto anche la regione centrale, fino ad allora relativamente tranquilla. Con le elezioni del dicembre 2001, Ranil Wickramasinghe, leader del partito di opposizione United Front Party, divenne Primo Ministro e avviò un processo di pacificazione con la guerriglia tamil. In un fronte comune con l’United National Party cercò di risolvere i problemi alla radice- grave inflazione, alto tasso di disoccupazione, povertà di infrastrutture e, naturalmente, i 18 anni di guerra civile. Entrambe le parti si preoccuparono di intessere un processo di pace con le Tigri, che nel frattempo erano state dichiarate gruppo terroristico dalla Norvegia.
Nel 2002, le Tigri abbandonarono l'idea di formare uno stato separato, chiedendo invece una qualche forma di autonomia regionale. L'elezione di Wickramasinghe aveva causato l'instaurazione di un cessate il fuoco unilaterale da parte delle Tigri. Il governo accettò la proposta, e nel marzo del 2002 fu ratificato il cessate il fuoco, la famosa Dichiarazione di Oslo del dicembre 2002, nella quale il governo dello Sri Lanka e le Tigri decisero di cercare una soluzione basata su un assetto federale nell'ambito di uno Sri Lanka unito.Come parte dell'accordo, le Norvegia e altri Paesi scandinavi si accordarono di monitorare il cessate il fuoco durante la Missione internazionale di monitoraggio nello Sri Lanka.
L'LTTE è attualmente designato come un'organizzazione terroristica da 31 paesi, ed è stato guidato dal suo fondatore, Velupillai Prabhakaran, fino alla sua morte (avvenuta, il 18 maggio 2009, per mano dei militari singalesi).
Negli anni il controllo delle Tigri si è esteso dalla penisola di Jaffna a gran parte del paese, creando una sorta di stato parallelo, con un proprio ordinamento ed un proprio governo composto dai dirigenti della guerriglia dell'LTTE.
Nel 2009, in seguito a una potente controffensiva militare dell'esercito regolare dello Sri Lanka, le Tigri Tamil hanno visto in poche settimane ridurre la propria zona d'influenza, oltre a subire la cattura e l'uccisione di migliaia di propri militanti. Nel maggio dello stesso anno, per la prima volta in 25 anni di guerra civile, l'esercito dello Sri Lanka è riuscito a confinare i guerriglieri in appena un chilometro quadrato. Il 17 maggio 2009 le Tigri Tamil si arrendono definitivamente con un comunicato sul sito internet, accusando il governo dello Sri Lanka di aver commesso un eccidio contro la loro popolazione. Il giorno successivo le forze armate annunciano la morte del leader delle Tigri, ucciso mentre cercava di fuggire all'assedio dell'esercito.
Qualche settimana dopo, i leader sopravvissuti delle Tigri Tamil hanno dichiarato il proseguimento della loro lotta per la costituzione di uno stato Tamil indipendente attraverso la politica, annunciando la formazione di un governo e di un gruppo dirigente che dovrà decidere le future azioni dell'organizzazione.
A luglio 2009 un comunicato dell'organizzazione, diffuso da una località sconosciuta, annuncia la nomina di Selvarasa Pathmanathan, noto come K.P., già capo delle relazioni esterne delle Tigri per la liberazione della patria tamil (Ltte), a nuovo capo del gruppo ribelle, che secondo alcune informazioni si starebbe ricompattando all'estero.
Pochi giorni dopo questo annuncio, la TV di stato dello Sri Lanka ha comunicato l'arresto di Pathmanathan avvenuto a Bangkok, in Thailandia.
Anton Balasingham
Tamil Eelam
Aeronautica militare dello Sri Lanka
Wikimedia Commons contiene immagini o altri file su Tigri Tamil