Il Credit Suisse Group, fondato nel 1856 da Alfred Escher e con sede a Zurigo (Svizzera), è una società di servizi finanziari operante a livello mondiale.
Credit Suisse Group occupa 46,840 collaboratori in più di 50 nazioni, opera mediante tre divisioni (Private Banking, Investment Banking, Asset Management) e amministra patrimoni per 1'282 miliardi di CHF.
1856 - Credit Suisse è stata fondata con il nome Schweizerische Kreditanstalt (SKA, Swiss Credit Institution).
1876 - Prima filiale a Zurigo (Paradeplatz)
1940 - Prima filiale fuori dalla Svizzera (a New York)
1978 - Inizio della cooperazione con The First Boston Corporation
1988 - Controlling stake in The First Boston Corporation
1989 - CS Holding diventa la società capogruppo
1990 - Acquisizione di Bank Leu
1993 - Acquisizione della Banca Popolare Svizzera
1994 - Alleanza strategica con Swiss Re
1995 - Alleanza strategica con Winterthur Group
1996 - CS Holding viene rinominata Credit Suisse Group
1997 - Fusione con Winterthur Group
2000 - Acquisizione di Donaldson, Lufkin & Jenrette (DLJ)
2002 - Nuova struttura organizzativa del gruppo in due divisioni: Credit Suisse Financial Services e Credit Suisse First Boston
2004 - Nuova struttura organizzativa del gruppo in tre divisioni: Credit Suisse, Credit Suisse First Boston e Winterthur
2006 - Credit Suisse vende Winterthur ad AXA
2007 - Dal 2007 Credit Suisse utilizza un sistema in cui vengono integrati i dati di RepRisk, società svizzera fornitrice di dati sui rischi ambientali, sociali e di governance (ESG), per selezionare e valutare i rischi ambientali e sociali di transazioni rischiose e per le attività di due diligence.
2016 - Come parte del programma too big to fail, viene attivata la nuova Credit Suisse (Svizzera) SA, che concentra i target e l'operatività sulla clientela domiciliata in Svizzera. Credit Suisse (Svizzera) SA continua a far parte del gruppo Credit Suisse group.
Il logo di Credit Suisse è composto da alcune vele spiegate che simboleggiano l'orientamento della banca verso il mercato internazionale e la trasformazione della stessa in una banca globale avvenuta nel 2006, quando le aree di private banking, wealth management e investment banking sono state integrate. Il logo allude anche agli obiettivi della banca, alla sua costante crescita, alla fondazione di nuove divisioni e alle fusioni o acquisizioni di altre banche avvenute durante i 162 anni di attività del colosso elvetico.
La Direzione (Group Executive Board) del gruppo è l'organo esecutivo di Credit Suisse. Tidjan Thiam è il suo amministratore delegato.
Il Consiglio di amministrazione (Board of Directors) è il più alto corpo aziendale ed è responsabile delle direttive strategiche e di management del gruppo, della nomina e della supervisione della direzione esecutiva. Urs Rohner ne è il presidente.
La Credit Suisse fu uno degli sponsor della Reggina Calcio nella stagione di Serie A 2003-2004
Wikimedia Commons contiene immagini o altri file su Credit Suisse
Sito ufficiale, su credit-suisse.com.
(EN)  Il titolo alla NYSE
(EN)  Il titolo alla SMI