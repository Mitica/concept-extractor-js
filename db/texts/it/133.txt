La Adobe Systems Incorporated è una software house statunitense con sede principale a San Jose in California, nota soprattutto per i suoi prodotti di video e grafica digitale.
La Adobe produce applicazioni di livello professionale come After Effects, software di video compositing, Premiere Pro, piattaforma di montaggio video, Photoshop, programma di fotoritocco e grafica bitmap, GoLive per creare e gestire siti web (non più in commercio dal 2005), InDesign e PageMaker, applicazioni di Desktop Publishing e Illustrator, applicazione per creare grafica vettoriale. Nel 2003 acquista dall'ormai chiusa Syntrillium Software i diritti per il programma Cool Edit Pro, che diventa Adobe Audition, programma di audio editing, ribattezzato Soundbooth.
La compagnia fu fondata da John Warnock e Charles Geschke, che lasciarono la Xerox Co. per dedicarsi allo sviluppo del linguaggio PostScript e dei fonts.
Storico cavallo di battaglia della Adobe Systems è il formato di documento multipiattaforma PDF (Portable Document Format), concepito per creare e diffondere documenti compatibili con molti sistemi operativi oggi diffusi. Tale formato è leggibile tramite il software gratuito Reader (originariamente chiamato Acrobat Reader), scaricabile dal sito della società, ed ha il vantaggio di preservare con estrema precisione la formattazione del documento non subendo variazioni dovute a settaggi individuali del sistema dell'utente.
Nel 2005 ha acquisito Macromedia e con lei anche Flash Player, programma usato per visualizzare i filmati ShockWave Flash (SWF).
Ultimamente sta rilasciando versioni semplificate dei suoi programmi, come per esempio Photoshop Elements e Premiere Pro Elements, che consentono di accedere a strumenti professionali anche a chi non ha bisogno di tutte le loro caratteristiche avanzate, necessarie solo in ambito lavorativo.
Nell'aprile 2005 Adobe ha annunciato un concordato per l'acquisto di Macromedia. Il 6 dicembre 2005 Adobe Systems ha annunciato di aver completato l'acquisizione di Macromedia, operazione finalizzata sabato 3 dicembre 2005 per 3 miliardi e 400 milioni di dollari USA in azioni, integrando così una posizione già autorevole nel Desktop Publishing con importanti potenzialità di sviluppo nel settore degli applicativi per smartphone, cellulari e palmari, oltre che per la diffusione di video su Internet, nel mercato dei video pay-per-view, e servizi di video-conferenza.
Tra i prodotti che Macromedia, storicamente legata al formato Flash, porta in dote alla fusione, ci sono Dreamweaver, ColdFusion, ShockWave, FreeHand, Director, HomeSite e molti altri.
Sul piano della grafica, Adobe sta anche verificando l'eventuale sviluppo di un nuovo formato grafico, il Digital Negative (DNG), destinato alla fotografia digitale basato sul Tiff ma con potenzialità di aggiunta di dati sull'immagine (una sorta di watermark complesso) e con nuovi algoritmi di compressione.
Nell'estate del 2006, Adobe ha formalmente acquisito Interaktìì, software house rumena strettamente legata a Macromedia, e produttrice di estensioni per Dreamweaver (Mx Kollection, KTML, Mx Ajax Toolbox, Phakt, Mx Kart e molte altre).
Il 3 ottobre 2007 Adobe ha reso noto l'acquisizione di Virtual Ubiquity società produttrice di Buzzword un programma di videoscrittura on-line sviluppato utilizzando il software Adobe Flex. Adobe intende creare una serie di servizi legati alla condizione e all'elaborazione di file in modo condiviso tramite Internet.
Il 15 settembre 2009 Adobe ha reso noto l'acquisizione di Omniture, espandendo la sua cerchia di prodotti anche nei servizi di statistica web.
Negli anni novanta Adobe ha acquistato una partecipazione di minoranza in quattro società ed una nel primo decennio del 2000.
Adobe ha anche ceduto sei società tutte negli anni novanta. La più grande acquisizione di Adobe Systems è stata quella di Macromedia nel dicembre 2005 per 3,57 miliardi di dollari.
Luanne Seymour Cohen
Wikiquote contiene citazioni di o su Adobe Systems
Wikimedia Commons contiene immagini o altri file su Adobe Systems
(EN) Sito ufficiale, su adobe.com.
Canale ufficiale, su YouTube.
(EN) Adobe Systems, su Enciclopedia Britannica, Encyclopædia Britannica, Inc.