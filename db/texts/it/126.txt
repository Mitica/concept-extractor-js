I Boney M. sono un popolare gruppo musicale disco, eurodance ed europop formato da quattro cantanti e ballerini caraibici diretti dal produttore discografico tedesco Frank Farian (vero nome Franz Reuther) che spesso forniva la sua voce per alcuni brani.
Il gruppo "Boney M" nasce ad opera di Frank Farian, produttore tedesco con velleità canore, che nel 1975 incide il brano Baby Do You Wanna Bump. Pubblicato dalla Hansa Records sotto il nome di Boney M, preso a prestito da Boney, una serie televisiva australiana in onda in Germania in quel periodo, inizialmente il brano non viene notato, ma prima della fine dell'anno si rivela un notevole successo in Olanda e Belgio. Quattro nuovi artisti nelle figure di Maizie Williams, Sheila Bonnick, Nathalie e Mike vengono utilizzati negli show televisivi, nei primi Tour e in alcune copertine di dischi.
Ritroso ad esporsi in prima persona come interprete, Frank Farian ingaggia quattro cantanti, tre ragazze e un ragazzo, di origine caraibica già noti come session-woman e session-man in Germania. La formazione definitiva è costituita da Marcia Barrett, Liz Mitchell, entrata in sostituzione di Claudja Barry, scettica sulle possibilità della band e intenzionata ad intraprendere una carriera solista, Maizie Williams e Bobby Farrell. In realtà sono Marcia e Liz le voci principali, mentre le altre parti vocali vengono incise dallo stesso Farian, la cui voce a suo dire si adatta meglio allo stile dei Boney M, lasciando quindi a Maize e Bobby solo parti secondarie.
Il primo singolo inciso dalla band è il famoso brano Daddy Cool (1976) che, prima di spadroneggiare nelle classifiche internazionali, necessita di un periodo di rodaggio. È un'apparizione nello show tedesco Musikladen a dare il via al fenomeno Boney M: il pezzo conquisterà ben 9 dischi d'oro in Europa. L'album Take The Heat Off Me si comporterà analogamente nelle classifiche degli LP più venduti. Nel 1977 viene incisa Love For Sale, una delle migliori realizzazioni della formazione contenente singoli come Belfast, bandito dalle radio nordirlandesi, e Ma Baker.
Sul finire degli anni settanta i Boney M diventano, insieme agli ABBA, il gruppo più famoso del momento in Europa, Africa, Asia meridionale, sud-est asiatico e nei paesi arabi.
Per smentire le critiche che li dipingono come impostori incapaci di cantare dal vivo, i Boney M organizzano un tour a supporto del nuovo disco. Spalleggiati dal gruppo Black Beautiful Circus, i Boney M fugano ogni dubbio sulle loro effettive capacità: il tour riscuote grande successo di pubblico, nonostante la critica non si sia mai espressa in termini molto entusiastici.
Nightflight to Venus (1978) è il disco di maggior risonanza mondiale, fatta eccezione degli Stati Uniti, e il suo singolo Rivers of Babylon raggiunge il primo posto nella maggior parte delle classifiche di vendita. L'attività in quel periodo è frenetica e il gruppo decide di prendersi delle pause, diventate con gli anni sempre più lunghe, diradando apparizioni e sessioni di registrazione secondo una filosofia che hanno mantenuto fino ad oggi. Ogni loro uscita discografica, singoli, ristampe, greatest hits o remix, fa registrare buone vendite; infatti ad oggi i Boney M vantano oltre centocinquanta milioni di copie vendute in tutto il mondo.
Marcia Barrett (Santa Caterina, Giamaica, 14 ottobre 1948)
Liz Mitchell (Parrocchia di Clarendon, Giamaica, 12 luglio 1952)
Maizie Williams (Montserrat, Indie Occidentali Britanniche, 25 marzo 1951)
Bobby Farrell (Aruba, Antille Olandesi, 6 ottobre 1949 – San Pietroburgo, 30 dicembre 2010)
Sheila "Sheyla" Yvonne Bonnick (Giamaica, 1954)
1976 - Take The Heat Off Me
1977 - Love For Sale
1978 - Nightflight to Venus
1979 - Oceans of Fantasy
1980 - The Magic of Boney M. - 20 Golden Hits
1981 - Boonoonoonoos
1981 - Christmas Album
1984 - 10.000 Light Years
1984 - Kalimba de Luna - 16 Happy Songs
1985 - Eye Dance
1986 - The Best of 10 Years - 32 Superhits
1988 - Greatest Hits of All Times - Remix '88
1989 - Greatest Hits of All Times, Vol. 2 - Remix '89
1992 - GOLD - 20 Super Hits
1993 - More GOLD - 20 Super Hits Vol.2
1999 - 20th Century Hits
2000 - Their Most Beautiful Ballads
2005 - ...Sings The Hits of Boney M.
2006 - The Magic of Boney M.
1975 - Baby Do You Wanna Bump
1976 - Daddy Cool
1976 - Sunny
1976 - No Woman, No Cry (Cover)
1977 - Ma Baker
1977 - Belfast
1977 - Motherless Child
1977 - Love For Sale
1977 - Still I'm Sad
1978 - Rasputin
1978 - Mary's Boy Child
1978 - Nightflight to Venus
1978 - Rivers of Babylon
1978 - Brown Girl in the Ring
1979 - Voodoo Night
1979 - Dancing in the Streets
1979 - Painter Man
1979 - Hooray! Hooray! It's a Holi-Holiday
1979 - El Lute
1979 - I'm Born Again
1979 - Gotta Go Home
1979 - Bahama Mama
1979 - Oceans of Fantasy
1979 - Ribbons of Blue
1980 - I See a Boat on the River / My Friend Jack
1980 - Children of Paradise / Gadda-Da-Vida
1980 - Felicidad (Margherita) / Strange
1981 - Malaika / Consuela Biaz
1981 - We Kill the World (Don't Kill the World) / Boonoonoonoos
1981 - Little Drummer Boy / Medley
1982 - Going Back West / The Carnival Is over
1982 - Zion's Daughter / White Christmas
1983 - Jambo - Hakuna Matata (No Problems) / African Moon
1984 - Somewhere in the World / Exodus
1984 - Kalimba de Luna / Ten Thousand Lightyears
1984 - Happy Song / Schools out
1985 - My Chérie Amour / Sample City
1985 - Young Free and Single / Blue Beach
1986 - Daddy Cool '86 Recording / B.M. a Go-Go (Medley)
1986 - Bang Bang Lulu / Chica Da Silva
1988 - Rivers of Babylon (Remix) / Mary's Boy Child (Rmix)
1988 - Megamix
1989 - The Summer Mega Mix
1989 - Malaika (Lambada Remix)
1989 - Everybody Wants to Dance like Josephine Baker / Custer Jammin´
1990 - Stories
1992 - Boney M. Megamix
1993 - Brown Girl in the Rain (Remix)
1993 - Ma Baker (Remix '93)
1994 - Papa Chico (feat. Liz Mitchell)
1999 - Ma Baker (Boney M. vs. Sash!)
1999 - Daddy Cool '99 (Feat. Mobi T)
2000 - Sunny (come Boney M. 2000)
2001 - Daddy Cool 2001
2006 - Sunny (feat. Mousse T.)
Wikimedia Commons contiene immagini o altri file su Boney M.
Sito ufficiale, su boney-m.tv.
(EN) Boney M., su Internet Movie Database, IMDb.com.
(EN) Boney M., su AllMusic, All Media Network.
(EN) Boney M., su Discogs, Zink Media.
(EN) Boney M., su MusicBrainz, MetaBrainz Foundation.
(EN) Boney M., su Enciclopedia Britannica, Encyclopædia Britannica, Inc.
Sito ufficiale Maizie Williams, su maiziewilliams.com.
Sito ufficiale Marcia Barrett, su marciabarrettofboneym.com.
Sito ufficiale Liz Mitchell, su lizmitchell.com.