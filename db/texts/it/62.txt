Il Monte Paektu, anche noto come Baitou (in cinese 白頭山T, 白头山S, BáitóushānP) e Baekdu (백두산?, 白頭山?, PaektusanMR), è il picco più alto della penisola coreana (2.744 m), al confine fra la Corea del Nord e la Cina. Il suo nome cinese è Changbai (長白山T, 长白山S, ChángbáishānP), da cui il nome della catena montuosa a cui appartiene, il Changbai Shan.
La montagna è di origine vulcanica e comprende un lago, il lago Paradiso, a 2 189,1 m di altezza e circondato da 16 picchi che superano i 2 500 m di altezza. Il picco più elevato si chiama Janggun. La montagna è in fase di crescita, di circa 3mm all'anno, a causa dell'accumulo di magma sotto la parte centrale della montagna. Un'eruzione storica, che potrebbe aver creato il lago Paradiso, fu registrata nel 1597.
Il lago è tipicamente ghiacciato da ottobre a giugno e la temperatura media resta fredda anche d'estate, con una media annuale di -8 °C in cima alla montagna.
Dalla montagna sorgono i fiumi Yalu/Amnok, che sfocia nel mar della Cina, Tumen/Tuman, che sbocca nel mar del Giappone, e Songhua, che confluisce nel fiume Amur.
La montagna è venerata dalle popolazioni locali ed è annoverata tra i simboli nazionali della Corea del Nord: è infatti menzionata nell'inno nazionale nordcoreano; inoltre, secondo la propaganda nazionale, nel 1942 in cima alla montagna sarebbe nato Kim Jong-il, mentre in cielo apparivano un doppio arcobaleno e una stella brillante. Tuttavia tale asserzione è puramente leggendaria: il Caro Leader nacque esule in un campo militare di Chabarovsk, in Siberia, nel 1941
Stati per punto più elevato
Wikimedia Commons contiene immagini o altri file su Montagna Baitou
Wikivoyage contiene informazioni turistiche su Montagna Baitou