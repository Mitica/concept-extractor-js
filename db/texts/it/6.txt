Al Kuwait (in arabo: مدينة الكويت‎, Madīnat al-Kuwait, letteralmente Città del Kuwait, e in inglese Kuwait City, ma chiamata anche semplicemente Kuwait), è la capitale dell'Emirato del Kuwait.
Affacciata sul Golfo Persico, la sua area metropolitana aveva, nel 1998, una popolazione di 401.694 abitanti.
In città hanno sede i più importanti uffici governativi e il Parlamento (Majlis al-Umma), oltre che le principali banche e società kuwaitiane come la Kuwait Airways.
Il 2 agosto 1990, nel corso della prima guerra del Golfo, le forze irachene di Saddam Hussein entrarono nella città e l'8 dello stesso mese il Kuwait venne annesso all'Iraq. Nel corso dell'occupazione militare la città subì ingenti danni ad edifici ed infrastrutture. Dopo la fine della guerra il governo e le aziende straniere operanti nel paese investirono grandi somme per la ricostruzione della città che vide così sorgere nuovi grattacieli, nuovi alberghi e nuovi centri commerciali.
A circa 15 km a sud della città si trova l'aeroporto internazionale del Kuwait.
Golfo Persico
Trasporti in Kuwait
Wikimedia Commons contiene immagini o altri file su Al Kuwait