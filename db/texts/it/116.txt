I Maroon 5 (IPA: /məˈrun faɪv/) sono un gruppo musicale pop rock statunitense, formatosi a Los Angeles nel 1994 e composto da Adam Levine, James Valentine, Matt Flynn e Jesse Carmichael.
Il gruppo nasce dalle ceneri del gruppo Kara's Flowers grazie all'idea dei due statunitensi Adam Levine (voce e chitarra) e Jesse Carmichael (tastiere) e dell'italo-scozzese Ryan Dusick (batteria), tutti compagni del liceo Brentwood di Los Angeles. Il gruppo pubblica il primo album, The Fourth World, nel 1997. Successivamente, e dopo l'aggiunta di James Valentine alla chitarra, il gruppo prende nome in "Maroon 5", l'origine del quale viene mantenuta segreta all'interno del gruppo. Nel giugno del 2002, con l'uscita di un nuovo album, Songs About Jane, il gruppo intraprende una serie di tour insieme ad artisti quali Sheryl Crow, John Mayer, Nikka Costa e Phantom Planet.
Nel marzo 2007 esce l'album It Won't Be Soon Before Long, anticipato dal singolo Makes Me Wonder, che raggiunge la prima posizione della classifica Billboard Hot 100. Gli altri singoli estratti sono Wake Up Call, Won't Go Home Without You e Goodnight Goodnight. Il singolo If I Never See Your Face Again viene ripubblicato in una nuova versione che vede come ospite la cantante Rihanna.Il 9 dicembre 2008 esce una raccolta di remix, Call and Response: The Remix Album.
Il 21 settembre 2010 esce il terzo album, Hands All Over, anticipato dal singolo Misery. Gli altri singoli estratti sono Give a Little More, uscito il 17 agosto e Never Gonna Leave This Bed.
Il 22 giugno 2011 esce il singolo Moves Like Jagger, che vede la collaborazione della cantante Christina Aguilera. Sono le Guest Stars nel 2º episodio della quinta stagione di C.S.I.: New York.
Il 26 giugno 2012 è uscito il quarto album, Overexposed: il suo primo singolo, Payphone, è stato pubblicato il 16 aprile negli Stati Uniti. L'album ha raggiunto il traguardo di platino vendendo 2,2 milioni di copie solo nel 2012. Gli altri singoli pubblicati sono One More Night, che ha persino superato il successo del precedente singolo, Daylight e Love Somebody.
Dopo il tour mondiale durato quasi due anni in sostegno dell'album, il gruppo ha annunciato il ritorno di Jesse Carmichael, che era in pausa dal 2012, e l'uscita prevista per il 2 settembre 2014 del nuovo album V, preceduto dal singolo Maps, pubblicato il 16 giugno 2014. Il 25 agosto 2014 viene pubblicato il secondo singolo estratto Animals, il quale raggiunge la posizione 3 della Billboard Hot 100.Il 13 gennaio 2015 viene pubblicato il terzo singolo estratto dal loro quinto album Sugar, il cui video è stato girato a Los Angeles e il quale contiene anche degli spot Nissan. Il 19 maggio 2015 è uscito il quarto singolo dal titolo This Summer's Gonna Hurt Like a Mother Fucker che anticipa l'uscita della nuova versione dell'album V. Il 15 settembre 2015 viene estratto il quinto singolo, Feelings. Nel 2016 vengono pubblicati i singoli Don't Wanna Know con Kendrick Lamar e Cold con Future.
Il 30 agosto 2017 esce il singolo What Lovers Do che anticipa l'album Red Pill Blues, in uscita il 3 novembre 2017.
Il 30 maggio 2018 esce il singolo Girls Like You.
I Maroon 5 hanno citato Elita 5, Michael Jackson, The Police, The Bee Gees, Justin Timberlake, Stevie Wonder, Tonic, Prince, Tupac Shakur e Marvin Gaye come maggiori influenze. Adam Levine ha citato anche Stevie Wonder come uno dei suoi "eroi musicali". Il tema fondamentale trattato nelle canzoni è l'amore.
I Maroon 5 hanno spesso cambiato il loro sound da un album all'altro. L'album Songs About Jane contiene, per la maggior parte, canzoni su una ex fidanzata di Adam Levine, appunto Jane. In It Won't Be Soon Before Long affrontano temi meno personali e vengono utilizzati più spesso i sintetizzatori, creando quasi uno stile retro. In Hands All Over ritroviamo il tema dell'amore. L'album viene poi ripubblicato con l'aggiunta di una nuova canzone, Moves Like Jagger, una canzone elettropop che vede la partecipazione di Christina Aguilera. Overexposed, invece, viene giudicato dal chitarrista James Valentine come il loro album più pop. Tra le canzoni di maggiore successo troviamo Payphone, One More Night e Daylight.
Adam Levine - voce, chitarra
James Valentine - chitarra, voce secondaria
Jesse Carmichael - tastiera, sintetizzatore, pianoforte, chitarra, voce secondaria
Michael Madden - basso
Matt Flynn - batteria, percussioni
PJ Morton - tastiera, sintetizzatore, pianoforte, voce secondaria
Sam Farrar - chitarra, percussioni, tastiera, sintetizzatore, pianoforte, voce secondaria
Ryan Dusick - batteria
2002 – Songs About Jane
2007 – It Won't Be Soon Before Long
2010 – Hands All Over
2012 – Overexposed
2017 – Red Pill Blues
American Music AwardsBillboard Music AwardsGaon Chart K-pop AwardsGrammy AwardsMTV Asia AwardsMTV Europe Music AwardsMTV Video Music AwardsMTV Video Music Awards Latin AmericaNRJ Music AwardsNRJ Radio AwardsPeople's Choice AwardsRadio Disney Music AwardsQ AwardsTeen Choice AwardsWorld Music Awards
OneRepublic
Wikiquote contiene citazioni di o su Maroon 5
Wikimedia Commons contiene immagini o altri file su Maroon 5
Sito ufficiale, su maroon5.com.
(EN) Maroon 5, su Internet Movie Database, IMDb.com.
(EN) Maroon 5, su AllMusic, All Media Network.
(EN) Maroon 5, su Discogs, Zink Media.
(EN) Maroon 5, su MusicBrainz, MetaBrainz Foundation.
(EN) Sito ufficiale, su maroon5.com.
Profilo ufficiale su MySpace