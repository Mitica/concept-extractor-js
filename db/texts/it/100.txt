Il Mar Rosso (in arabo: البحر الأحمر, al-Baḥr al-Aḥmar; ebraico: ים סוף, Yam Suf; tigrino: ቀይሕ ባሕሪ, Qeyḥ baḥri) è un mare del Vicino Oriente compreso tra l'Africa e la penisola araba, comunicante con il mar Mediterraneo attraverso il canale di Suez, e con l'Oceano Indiano tramite lo stretto di Bab el-Mandeb.
I paesi bagnati dal Mar Rosso sono:
Arabia Saudita
Sponda ovest
La spiegazione più diffusa è legata alla presenza nelle sue acque di Trichodesmium erythraeum, un'alga che in alcune condizioni climatiche si riproduce creando estese macchie rosso-brune sulla superficie dell’acqua. Viene dipinto così nel planisfero di Cantino mappamondo portoghese del XVI secolo.
Il nome appare già nel greco Erythra Thalassa (Ερυθρὰ Θάλασσα), in latino Mare Rubrum (in alternativa Sinus Arabicus, letteralmente "Golfo Arabo"). In italiano viene denominato così già da Dante. Nel dell'Inferno (XXIV, 90) scrive : «né tante pestilenzie né sì ree/mostrò già mai con tutta l’Etïopia/né con ciò che di sopra al Mar Rosso».Lo cita anche nel Paradiso (VI, 79): «Con costui corse infino al lito rubro».
Di forma allungata lungo la direttrice sud-est nord-ovest, il Mar Rosso si biforca a nord in corrispondenza della penisola del Sinai, dando luogo al golfo di Aqaba ad oriente, e al golfo di Suez ad occidente. Su di esso si affacciano numerosi Stati, ossia Egitto, Arabia Saudita, Israele, Giordania, Yemen, Gibuti, Eritrea e Sudan.
Conosciuto nell'Antico Egitto con il nome di Verdissimo, oggi il Mar Rosso è di enorme importanza strategica e commerciale in quanto consente attraverso il transito del canale di Suez il passaggio veloce dall'oceano Atlantico attraverso il mar Mediterraneo e il sud-continente europeo, all'oceano Indiano, il sud-continente asiatico, l'Africa orientale e l'oceano Pacifico, senza la circumnavigazione dell'intero continente africano.
Importanti geopoliticamente anche il porto di Elat, che costituisce l'unico sbocco su questo mare di Israele, e lo stato dell'Eritrea che impedisce l'accesso al mare all'Etiopia.
Il Mar Rosso riveste anche un'importanza storico-religiosa: nel libro dell'Esodo dell'Antico Testamento è narrato infatti il passaggio del Mar Rosso da parte degli Ebrei guidati da Mosè in fuga dall'Egitto. In questa occasione si racconta che Dio aprì le acque di fronte agli Ebrei per poi richiuderle nel momento in cui lo attraversavano le truppe egizie che li inseguivano.
Fin dall'apertura del canale di Suez si è avuto un intenso fenomeno di immigrazione nel Mediterraneo da parte di organismi marini originari del Mar Rosso. Questo fenomeno prende il nome di migrazione lessepsiana.
Sul Mar Rosso si affacciano alcune importanti località di villeggiatura egiziane, come Sharm el-Sheikh, Hurghada, Marsa Alam, Berenice, oltre alla città giordana di Aqaba, e queste località che ospitano ogni anno moltissimi turisti, soprattutto europei.
Andrea Ghisotti, Mar Rosso, Casa Editrice Bonechi, 2006,  p. 128, ISBN 978-88-476-1417-8.
Wikimedia Commons contiene immagini o altri file su Mar Rosso
Rosso, Mar, in Treccani.it – Enciclopedie on line, Istituto dell'Enciclopedia Italiana, 15 marzo 2011.
Il Mar Rosso Blueocean.com