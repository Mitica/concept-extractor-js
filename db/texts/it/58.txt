Il Monumento nazionale del Monte Rushmore (inglese: Mount Rushmore National Memorial) è un complesso scultoreo nella roccia situato nel Dakota del Sud, sul massiccio montuoso delle Black Hills, formato da enormi blocchi granitici.
Originariamente nota presso i Lakota col nome di I sei nonni, venne rinominata così in onore dell'impresario Charles E. Rushmore.
Su una grande parete di roccia, lo scultore Gutzon Borglum, avendo come mastro carpentiere e principale scultore l'italiano naturalizzato statunitense Luigi Del Bianco, scolpì i volti di quattro famosi presidenti americani: (da sinistra a destra) George Washington, Thomas Jefferson, Theodore Roosevelt e Abraham Lincoln, scelti rispettivamente come simboli della nascita, della crescita, dello sviluppo e della conservazione degli Stati Uniti.
La scultura fu iniziata nel 1927 e proseguì, con l'impiego di 400 operai, fino alla morte dello scultore, avvenuta nel 1941. La scultura fu poi finita dal figlio, Lincoln. La scultura sul Monte Rushmore ebbe inizio durante la presidenza di  Calvin Coolidge, il progetto originario prevedeva di procedere verso sinistra e scolpire Thomas Jefferson, ma circa due anni dopo il granito iniziò a sfaldarsi per poi cedere completamente; questo fatto obbligò Borglum a rivedere i suoi piani e completare l'opera verso destra.
La scultura è alta 20 metri ed è un'importante meta turistica, anche per le bellezze naturalistiche delle Black Hills e costituisce il simbolo dei primi 150 anni della storia americana.
Inizialmente dovevano essere scolpiti i quattro busti per intero ma poi per mancanza di fondi si limitò ai soli volti.
Per celebrare la storia dal punto di vista dei Nativi americani, è in costruzione, sempre nel Dakota del Sud, un'altra grande scultura nella roccia: il Crazy Horse Memorial, dedicato a Cavallo Pazzo.
Sulla parete scolpita del Monte Rushmore si svolge l'ultima scena del film Intrigo internazionale (North by Northwest), di Alfred Hitchcock, girato nel 1959.
Nel film del 1980 Superman II, il Generale Zod con i suoi compagni e nemici di Superman originari del pianeta Krypton, modificano i volti di tre presidenti sostituendoli con i propri, distruggendo il quarto volto.
Nel film del 1994 Richie Rich - il più ricco del mondo, in cui Macaulay Culkin interpreta un ricco adolescente, la storia è segnata dalla presenza di una enorme cassaforte internata in una statua simile al monte Rushmore (chiamato nel film "Monte Richmore") in fase di lavoro in cui sono rappresentati i componenti della famiglia.
Nel film del 1995 Casper, mentre Cat è a scuola, vede il volto del fantasmino al posto del volto di uno dei presidenti.
Nel film del 1996 Mars Attacks diretto da Tim Burton, gli alieni giunti sul pianeta Terra modificano i volti di tre presidenti sostituendoli con i propri.
Nel film del 1998 The Truman Show, una versione "miniaturizzata" del Monte Rushmore, appare nelle foto ricordo di Truman Burbank.
Nel film del 2004 Team America di Trey Parker e Matt Stone all'interno del monte c'è la base segreta della squadra Team America.
Nel film del 2007 Il mistero delle pagine perdute con Nicolas Cage all'interno del monte è ambientato l'ultima parte del film, raggiunta attraverso indizi trovati durante la trama.
Nel film del 2013 Nebraska, Woody (Bruce Dern) e David Grant (Will Forte) fanno un'apposita sosta lungo il tragitto per osservare il Monte.
Nel film del 2013 Mai Stati Uniti diretto da Carlo Vanzina il gruppo di fratellastri in viaggio negli USA trovandosi dinanzi alla montagna rocciosa discutono su quali sarebbero per loro i migliori quattro presidenti italiani.
In Italia, nel 1981, viene trasmesso il cartone animato Gordian la cui base, chiamata Santore, è situata in un futuribile e semidistrutto Monte Rushmore.
Nel cartone animato Ben 10, la base dei Risolutori, un'associazione governativa segreta, si trova all'interno del Monte Rushmore, che in un episodio viene anche distrutto accidentalmente.
Nella serie animata giapponese Naruto prendendo spunto dal monte Rushmore, su una parete rocciosa sono raffigurati i volti degli Hokage.
Sul monte Rushmore è ambientata parte della puntata della serie animata I Griffin dal titolo italiano I due volti della passione (primo episodio della 4ª serie), le cui scene finali si svolgono tra la casa di Mel Gibson (situata sopra il monte) ed il monumento stesso.
Nel cartone animato Disney Phineas and Ferb, il dottor Heinz Doofenshmirtz scavava all'interno del monte Rushmore, mentre Phineas e Ferb aggiungevano oltre alle 4 facce dei presidenti, la faccia di loro sorella Candace, per festeggiare il suo compleanno.
Nel cartone animato Il laboratorio di Dexter Abraham Lincoln e George Washington vengono tolti dalla montagna per essere usati come robot.
Nel cartone animato Leone il cane fifone, dove Leone e la sua famiglia si trovano sul Monte Rushmore alle prese con la polizia locale.
In una puntata del cartone animato Johnny Bravo una macchina da allenamento rende gli addominali del protagonista simili al monte Rushmore.
Nel cartone di Roger Rabbit Curve Pericolose, presente nella VHS Ecco Roger Rabbit (in allegato con Chi ha incastrato Roger Rabbit), alla fine un geyser lancia i protagonisti del cartone, insieme a un masso, fuori dagli studios dirigendoli verso il Monumento dei 4 presidenti e distruggendolo.
In una puntata della serie televisiva Ned - Scuola di sopravvivenza i due amici Ned e Moze creano un piccolo Monte Rushmore per un progetto di storia.
Nel cartone animato de I Simpson in una puntata viene nominato il monte Splahsmore, chiaro riferimento al Monte Rushmore. Mentre nella puntata Io amo Lisa alla fine dello spettacolo scolastico nel giorno della "Festa dei Presidenti" viene calato sul palco una struttura raffigurante il monte Rushmore, presumibilmente in cartapesta. Alla fine della quarta puntata della 12ª stagione, Lisa l'ambientalista, il tronco di sequoia con la testa di Lisa che viene fatto scendere dalla collina dall'ecologista Jesse attraversa l'America visitando vari posti tra cui il Monte Rushmore. Infine , in una puntata della 17ª stagione, Homer si rifiuta di deviare di soli sei metri per vedere il famoso monumento. Altre volte viene nominato il monte Carlmore, scultura del personaggio Carl, fatta dal suo amico Lenny in suo onore.
Appare brevemente in Gormiti - L'evoluzione di Neorganic, nell'episodio Venti di guerra.
Nell'episodio-film di Due fantagenitori, Abra Catastrofe!, a causa dei desideri fuori dalle regole espressi da Bippy la scimmia e da Denzel Crocker, il monumento cambia aspetto e i volti dei presidenti vengono prima sostituiti da dei gorilla, poi da diverse espressioni di Denzel Crocker stesso. A fine della puntata, tuttavia, i due desideri vengono annullati da Timmy e il Monte Rushmore ritorna normale.
Nel film di animazione del 2007 Bee movie appare una miniatura del monumento dietro la quale si nasconde l'ape protagonista.
Compare brevemente nel film Asterix conquista l'America e al posto dei presidenti compaiono i volti di alcuni indigeni americani tra cui lo stregone e il capo della tribù dei Piedi Lerci.
Nella sigla della serie animata La Famiglia Addams del 1973 i presidenti del Monte Rushmore si spaventano alla vista della famiglia, spalancano gli occhi e aprono la bocca stupiti facendo cadere i capelli di George Washington e gli occhiali di Theodore Roosevelt insieme ad altri massi.
Nel cartone Johnny Test dove Johnny distrugge il monte Rushmore.
Appare nelle scene finali di un episodio della seconda stagione di Leone il cane fifone, titolata "Affari di Famiglia" ("Family Business").
Nel film di animazione L'era glaciale 4 - Continenti alla deriva nelle prime scene Scrat, cercando ancora una volta di seppellire una ghianda, apre una fenditura e precipita fino al centro della terra causando una catastrofe planetaria da cui si innesca la deriva dei continenti; a causa dei suoi vari scontri con il sottosuolo, scolpisce il suo viso sul monte Rushmore.
La copertina del disco Deep Purple in Rock dei Deep Purple, raffigura i volti dei cinque membri del gruppo scolpiti sul Monte Rushmore come i quattro presidenti.
Nel videogioco Crash Tag Team Racing il monte Rushmore nel terzo mondo chiamato "Tyrannosaurus Wrecks" le teste dei presidenti sono stati trasformati in dinosauri.
Nel videogioco Sam & Max Hit the Road il monte Rushmore è stato trasformato in un'attrazione ludica dove è possibile fare bungee jumping dai nasi dei vari presidenti.
Nel simulatore di volo Flight Simulator 2004 è stata creata una fedele riproduzione del monte Rushmore con le facce dei quattro presidenti.
Nel simulatore di volo della Activision, Fighter Bomber (1990), è possibile pilotare i caccia disponibili effettuando una ricognizione proprio sopra il monte Rushmore, sorvolando i volti dei presidenti.
Nel videogioco Metal Gear Solid 4: Guns of the Patriots viene svelato che il nome di quattro delle cinque IA che compongono i Patriots sono nominate con le iniziali dei presidenti scolpiti (GW, TJ, TR e AL).
Nel videogioco Command & Conquer: Red Alert 3 l'ambientazione di un livello del gioco è sul monte Rushmore, dove le teste dei presidenti sono armi.
Nel videogioco Hitman: Absolution un filmato nel quale Birdie cerca di vendere informazioni dell'agente 47 a Mr. Dexter si svolge sul monte Rushmore.
Nel videogioco Wolfenstein - The New Order i nazisti dopo aver conquistato l'America distruggono il monte Rushmore (la distruzione del monte si può vedere in un trailer del gioco).
Nel videogioco Call Of Duty - Advanced Warfare (dell'Activision), è presente il monte Rushmore in una mappa ottenibile esclusivamente tramite DLC; solo che ai piedi di esso viene anche posizionata una nave Cargo aliena
Nel videogioco Vastar  (1983 Sesame Japan), gioco a scorrimento, appare sullo sfondo la montagna Rushmore raffigurante i 4 visi dei presidenti come tributo all'opera scultorea.
Nel videogioco Zombie Tsunami, nel quale sono presenti diversi scenari in cui poter giocare, è presente anche lo sfondo di una simpatica riproduzione dei Quattro Presidenti.
Nei picchiaduro SNK Fatal Fury 2 e Fatal Fury Special è presente uno scenario dove all'orizzonte si nota il monte Rushmore.
Nel Beat'em up a scorrimento, della SNK, King of the Monsters 2: The Next Thing alla fine del terzo livello, intitolato "Grand Canyon", è possibile intravedere per un istante il monte Rushmore prima di essere distrutto da Clawhead, uno dei boss del gioco.
Nel videogioco Street Fighter il monte Rushmore costituisce lo sfondo dei combattimenti con Mike.
Nella miniserie dello Squadrone Supremo in cui il supergruppo cerca di sviluppare il Programma Utopia, c'è uno scontro tra l'Hyperion di Terra-712 e la sua controparte malvagia della Terra-616: parte dello scontro avviene sul Monte Rushmore e nel corso della colluttazione i volti dei Presidenti vengono distrutti.
Wikimedia Commons contiene immagini o altri file su Monte Rushmore