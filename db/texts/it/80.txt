L'Isola del Sud è la più grande delle due maggiori isole che compongono la Nuova Zelanda (l'altra è l'Isola del Nord). Il nome Maori dell'isola è Te Wai Pounamu, che significa l'acqua della pietra verde, dove la pietra verde è la giada (forse un'evoluzione di Te Wāhi Pounamu, cioè il palazzo di pietra verde). L'isola è anche conosciuta col nome di Te Waka a Māui, cioè la canoa di Māui.
Nel XIX secolo su alcune mappe l'Isola del Sud era chiamata Middle Island (Isola di Mezzo) o New Ulster, mentre Isola del Sud (o New Leinster) era il nome riservato all'odierna Stewart Island.
L'Isola del Sud si estende su di una superficie di 151.215 chilometri quadrati, il che la rende la dodicesima isola più grande del mondo. Lungo la sua costa occidentale si trova la catena montuosa delle Alpi meridionali, dove si trova il Monte Cook, alto 3.754 metri sul livello del mare.
Secondo la mitologia dei Māori, l'Isola del Sud esisteva prima dell'affioramento sopra le onde dell'oceano dell'Isola del Nord. Qui vive circa un quarto della popolazione neozelandese. Storicamente (ma anche più recentemente) sull'isola è stato attivo un Movimento per l'indipendenza dell'Isola del Sud, che reclamava una forma di auto-governo finanziario ed amministrativo per l'isola.
Marlborough
Le maggiori città neozelandesi situate sull'Isola del Sud sono:
Christchurch
Collingwood
Invercargill
Arthur's Pass
Penisola di Banks
Doubtful Sound
Fox Glacier
Farewell Spit
Franz Josef Glacier
Lake Manapouri
Lake Wakatipu
Lake Te Anau
Mackenzie Basin
Milford Sound
Mueller Glacier
Le riprese di molti film sono state effettuate in larga parte nell'Isola del Sud; i più famosi sono senza dubbio quelli che compongono la trilogia de Il Signore degli Anelli, tratta dai libri di Tolkien, e Le cronache di Narnia: il leone, la strega e l'armadio, del 2005.
Isola di Arapawa
Wikimedia Commons contiene immagini o altri file su Isola del Sud
Wikivoyage contiene informazioni turistiche su Isola del Sud