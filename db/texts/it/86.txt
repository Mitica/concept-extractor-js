Capri è un'isola nel golfo di Napoli, parte della città metropolitana di Napoli, situata di fronte alla penisola sorrentina.
Il nome deriverebbe dal greco kàpros, ossia cinghiale, collegato al latino capreae, capre (in antichità l'isola era nota come Caprae, in greco Κάπραι).
Più verosimile di questa usuale etimologia e coerente con le vicende storiche è che il nome sia la trasposizione nelle varie lingue di un originario toponimo italico.
L'isola è, a differenza delle vicine Ischia e Procida, di origine carsica. Inizialmente era unita alla penisola sorrentina, salvo essere successivamente sommersa in parte dal mare e separata quindi dalla terraferma, dove oggi si trova lo stretto di Bocca Piccola. Capri presenta una struttura morfologica complessa, con cime di media altezza (Monte Solaro 589 m e Monte Tiberio 334 m) e vasti altopiani interni, tra cui il principale è quello detto di "Anacapri". È al ventunesimo posto tra le isole italiane in ordine di grandezza.
La costa è frastagliata con numerose grotte e cale che si alternano a ripide scogliere. Le grotte, nascoste sotto le scogliere, furono utilizzate in epoca romana come ninfei delle sontuose ville che vennero costruite qui durante l'Impero. La più famosa è senza dubbio la Grotta Azzurra, in cui magici effetti luminosi furono descritti da moltissimi scrittori e poeti.
Caratteristici di Capri sono i celebri Faraglioni, tre piccoli isolotti rocciosi a poca distanza dalla riva che creano un effetto scenografico e paesaggistico; ad essi sono stati attribuiti anche dei nomi per distinguerli: Stella per quello attaccato alla terraferma, Faraglione di Mezzo per quello frapposto agli altri due e Faraglione di Fuori (o Scopolo) per quello più lontano dall'isola.
L'isola conserva numerose specie animali e vegetali, alcune endemiche e rarissime, come la lucertola azzurra, che vive su uno dei tre Faraglioni. La vegetazione è tipicamente mediterranea, con prevalenza di agavi, fichi d'India e ginestre. A Capri non sono più presenti sorgenti d'acqua potabile ed il rifornimento idrico è garantito da condotte sottomarine provenienti dalla penisola sorrentina. L'energia elettrica viene fornita da una società privata in loco.
I comuni in cui è suddivisa l'isola sono Capri e Anacapri. Gli altri centri abitati più importanti sono le frazioni di Capri Marina Grande e Marina Piccola.
Nell'isola si trovano la Stazione meteorologica di Capri e la Stazione meteorologica di Anacapri Damecuta.
Luigi Lembo: Capri 1656 l'anno della Peste, ed. La Conchiglia
Axel Munthe: La storia di San Michele, ed. Garzanti
Marino Barendson: Addio cicerchia, ed. La Conchiglia 1991
Kesel Humbert: Capri. Biografia di un'isola., ed. La Conchiglia 1997
Romana De Angelis Bertolotti: Capri. Dal Regno d'Italia agli anni del fascismo., ed. Editoriale Scientifica, 2001
Marcella Leone de Andreis: Capri 1939, ed. IN-ED-ITA 2002
Adelia Pelosi: Percorsi archeologici dell'isola di Capri, ed. La Conchiglia 2003
Claudio Novelli: Giallaranci mitili impazziti di luce, ed. La Conchiglia 2004
Marcella Leone de Andreis: Capri 1943 - C'era una volta la guerra, ed. La Conchiglia 2007
Jana Revedin, "Lysis", Wieser, Klagenfurt 2011, ISBN 978-3-85129-906-9
Il territorio dell'isola di Capri è suddiviso in due comuni:
Romana De Angelis Bertolotti, Capri: dal Regno d'Italia agli anni del fascismo, Napoli, Editoriale scientifica, 2001
Norbert Hadrava, Ragguagli di varii scavi e scoverte di antichità fatte nell'isola di Capri, Napoli, 1793.
Raffaele Vacca, Note su Capri, Napoli, Guida, 2004.
Storia di Capri
Lista di isole dell'Italia
Comune di Capri
Comune di Anacapri
Grotta Azzurra
I Faraglioni
Stazione meteorologica di Capri
Stazione meteorologica di Anacapri Damecuta
Eliporto di Capri
Capri vista dai pittori
Wikiquote contiene citazioni su Capri
Wikinotizie contiene notizie di attualità su Capri
Wikimedia Commons contiene immagini o altri file su Capri
Wikivoyage contiene informazioni turistiche su Capri
CittaDiCapri.it, il sito Ufficiale del Comune di Capri. URL consultato il 15 novembre 2008.
MyCapri App Mobile sull'Isola di Capri con audio guide e georeferenziazione dei dati