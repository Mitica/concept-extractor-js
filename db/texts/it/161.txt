Lo United States Geological Survey (USGS) è un'agenzia scientifica del Governo degli Stati Uniti.
Gli scienziati dell'USGS studiano il territorio degli USA, le sue risorse naturali e i rischi naturali che lo minacciano.
L'organismo si suddivide in dipartimenti che trattano quattro maggiori discipline scientifiche, biologia, geografia, geologia e idrologia. L'USGS è un organismo operativo e di ricerca, privo di poteri legali (non ha responsabilità normative) che esegue ricerche sui fatti oggettivi relativi all'ambiente.
L'USGS è stato fondato da Clarence King il 3 marzo 1879 attraverso la fusione in un'unica organizzazione di diverse agenzie geodetiche di rilevamento territoriale. Dal 1962 è stato coinvolto anche in attività di esplorazione e cartografia dell'intero globo, della Luna e dei pianeti. Esso fa parte dello United States Department of the Interior ed è l'unica agenzia scientifica di questo ministero. L'USGS impiega circa 10.000 dipendenti, ha il suo quartier generale a Reston (Virginia) mentre gli altri più importanti uffici si trovano a Denver (Colorado) ed a Menlo Park (California).
L'USGS è la maggiore agenzia per la cartografia civile degli Stati Uniti; essa è nota per le sue carte topografiche del territorio degli Stati Uniti in scala 1:24,000 con quadrangoli di 7,5 minuti primi.
L'USGS gestisce il National Earthquake Information Center con sede a Golden (Colorado), organismo in grado di individuare la posizione e la magnitudo dei terremoti di tutto il mondo.
Il National Geomagnetism Program dell'USGS monitora il campo magnetico terrestre in osservatori magnetici e distribuisce in tempo reale i dati di magnetometria.
Nel 2005 l'agenzia stava lavorando per creare un National Volcano Early Warning System un sistema di monitoraggio e previsione delle eruzioni vulcaniche, migliorando il monitoraggio strumentale dei 169 vulcani nel territorio statunitense e predisponendo delle metodologie per la valutazione dei rischi che si determinano nei vari siti.
L'USGS gestisce altri 17 centri di ricerca negli Stati Uniti, compreso il Patuxent Wildlife Research Center.
Il motto dell'USGS è "science for a changing world" (la scienza per un mondo in cambiamento).
1879–1881 Clarence King
1881–1894 John Wesley Powell
1894–1907 Charles Doolittle Walcott
1907–1930 George Otis Smith
1930–1943 Walter Curran Mendenhall
1943–1956 William Embry Wrather
1956–1965 Thomas Brennan Nolan
1965–1971 William Thomas Pecora
1971–1978 Vincent Ellis McKelvey
1978–1981 Henry William Menard
1981–1993 Dallas Lynn Peck
1994–1997 Gordon P. Eaton
1998–2005 Charles G. Groat
2006-2009 Mark Myers
2009-2013 Marcia McNutt
2014- Suzette Kimball
Geographic Names Information System
Wikimedia Commons contiene immagini o altri file su United States Geological Survey
(EN) Sito ufficiale USGS, su usgs.gov.
(EN)  Circolare 1050 USGS (storia dell'USGS)
(EN) Programma di Geomagnetismo USGS, su geomag.usgs.gov.
(EN) Terremoti in tempo reale, su neic.usgs.gov.Siti delle discipline trattate dai dipartimenti dell'USGS:
(EN) Acque, su water.usgs.gov.
(EN) Geologia, su geology.usgs.gov.
(EN) Geografia, su geography.usgs.gov. URL consultato il 15 settembre 2005 (archiviato dall'url originale il 29 dicembre 2006).
(EN) Biologia, su biology.usgs.gov. URL consultato il 15 settembre 2005 (archiviato dall'url originale il 12 novembre 2010).
(EN)  TerraServer-USA e TopoZone Mappe topografiche dell'USGS (anche fotografie aeree sul primo)
(EN)  Maptech ospita Mappe dei luoghi storici dell'USGS nel nord est degli USA.