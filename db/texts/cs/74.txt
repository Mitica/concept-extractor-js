Velký Špičák je 965 metrů vysoká hora v české části středních Krušných hor, v katastrálním území Černý Potok obce Kryštofovy Hamry.
Velký Špičák leží přibližně 3 km severovýchodním směrem od obce Kovářská. Východně od Velkého Špičáku stávalo v údolí Přísečnického potoka hornické město Přísečnice, na jehož místě je dnes stejnojmenná přehrada. Západně od hory se vine údolí Černé vody, protékající obcí Černý Potok. Ve směru západ-východ prochází 300 metrů pod jižním úpatím silnice III/21911 z Kovářské k Přísečnické přehradě. Na jihozápad od Velkého Špičáku, z téhož horském hřbetu vystupují ještě dva, nižší skalnaté vrcholy: Střední Špičák (924 m n. m.) a Malý Špičák (904 m n. m.).
Velký Špičák představuje spolu s blízkými vrcholy Malý a Střední Špičák pozůstatek neovulkanického intruzivního tělesa, jež náleží k rozptýleným alkalickým vulkanitům Českého masívu. Tyto vulkanické intruze pravděpodobně tvořily součást přívodního kanálu k připovrchové sopečné struktuře, která se však v důsledku působení erozních činitelů do dnešní doby nedochovala. K intruzi magmatu došlo během terciéru. V geologickém podloží Velkého a Malého Špičáku se nachází nefelinit, hornina podobná čediči. V bývalém lomu, situovaném v západním úbočí nefelinitového suku Velkého Špičáku, je patrná sloupcovitá odlučnost horniny. Tato struktura je typickým výsledkem kontrakce magmatu při jeho ochlazování a tuhnutí.
Současná podoba Špičáků je důkazem silného erozního působení v této části Krušných hor. Na linii intruzivních těles protaženou ve směru jihozápad – severovýchod navazuje na severovýchodě nefelinitová intruze Jelení hory. Poloha všech čtyř neovulkanických těles indikuje jejich možný vznik na tektonické poruše procházející oblastí ve zmíněném směru.
Velký Špičák je nezalesněnou vysokou kupou, jejíž vrchol je zdálky velice výrazný a vystupuje z hřbetu Krušných hor. Vrchol je nezalesněný, ačkoliv na jeho úpatí a na severovýchodním úbočí jsou vzrostlé lesy. Vrcholová plošina je téměř 100 metrů dlouhá. Na nejvyšším místě stojí dřevěný kříž.
hora Scheibenberg
hora Bärenstein a obec Bärenstein
větrné elektárny u Jöhstadtuna východ
přehrada Přísečnice
Jelení horana jihovýchod
větrné elektrárny u zaniklé obce Rusována jih
Střední Špičákna západ
větrné elektrárny nad obcí Háj u Loučné
Fichtelberg
BÍNA, J., DEMEK, J. Z nížin do hor. Geomorfologické jednotky České republiky. Praha: Academia, 2012. 344 s.
Krušné hory
Obrázky, zvuky či videa k tématu Velký Špičák (Krušné hory) ve Wikimedia Commons
Velký, Střední a Malý Špičák na webu ČGS
Velký Špičák na Krusnohorsky.cz
Velký Špičák na Geocaching.com