WarnerMedia je americký nadnárodní mediální a zábavní konglomerát se sídlem v New Yorku, který vlastní společnost AT&T. Podle výnosů se po Comcastu a The Walt Disney Company jedná o třetí největší společnost v tomto odvětví na světě. WarnerMedia vznikla v roce 1990 spojením společností Time a Warner Communications a původně nesla název Time Warner.
WarnerMedia se zabývá především filmovým a televizním průmyslem, částečně se také pohybuje v oblasti vydavatelské činnosti. Hlavními částmi konglomerátu jsou HBO (původně součást Time), Turner Broadcasting System (pořízená v roce 1996), The CW, Warner Bros., CNN, DC Comics; kromě toho vlastní také část Hulu. V minulosti patřily mezi důležité divize také Time, AOL, Time Warner Cable, Warner Books a Warner Music Group. Tyto společnosti byly mezi roky 2004 a 2014 buď odprodány jiným investorům, nebo se oddělily do samostatných podniků.
V roce 2018 byla Time Warner odkoupena společností AT&T. Dne 14. června 2018 došlo k přejmenování Time Warneru na WarnerMedia.
V tomto článku byl použit překlad textu z článku Time Warner na anglické Wikipedii.
Obrázky, zvuky či videa k tématu Warner Media Group ve Wikimedia Commons
Oficiální stránky (anglicky)