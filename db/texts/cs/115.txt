The Beach Boys je jedna z nejvlivnějších a nejúspěšnějších hudebních skupin 20. století. Od roku 1961 nahrála desítky hitů a alb, z nichž mnohé se staly klasickými.
Původně se tato skupina skládala ze zpěváka, muzikanta a skladatele Briana Wilsona (zpěv, baskytara, klávesy), jeho bratrů Carla (zpěv, kytara, příležitostně baskytara) a Dennise (zpěv, bicí, vibrafon a klávesy), jejich bratrance Mike Love (zpěv, živě také saxofon a např. theremin ve skladbě Good vibrations) a přítele Alana Jardine (zpěv, kytara).
The Beach Boys vznikli v roce 1961 v kalifornském Hawthornu. Během krátké doby se stala nejpopulárnější americkou skupinou, o pozici nejúspěšnější skupiny bojovali se svým největším rivalem – Beatles. Význam Briana Wilsona pro hudbu 60. let je srovnatelný s Paulem McCartneym [zdroj?] (astrology by mohlo zajímat, že se narodili v odstupu pouhých dvou dnů). Byl geniálním skladatelem, inovoval hru na baskytaru. Beach Boys založili (ještě před Beatles) jedno z prvních hudebních vydavatelství ve vlastnictví muzikantů, ve stejné době se začali věnovat progresivnímu rocku (album Pet Sounds bylo vydáno během doby, kdy Beatles natáčeli Revolver.)
Skupina se uvedla písněmi o surfování, rychlé jízdě autem a děvčatech (po textové stránce často nepříliš zajímavými až stupidními). Hudbu složil téměř výhradně Brian a skladby otextovali Mike Love nebo Brianovi kamarádi (například C. Christian). Hudební styl Beach Boys byl inspirován skupinou Four Freshmen (americká vokálně instrumentální skupina 50. let), kytarovou technikou Chucka Berryho a zvukovými stěnami Phila Spectora (použití několika nástrojů hrajících stejný part, nahrávka pak působí mohutnějším, plastičtějším dojmem). Během první poloviny šedesátých let natočili přes desítku alb (průměrně cca 2 ročně) s texty na stále stejná témata (až na čestné výjimky) a hudebně příliš nevybočující ze zaběhlého stylu. Až do roku 1966, kdy vydali jedno z nejoceňovanějších alb rockové historie – Pet Sounds. Všechny skladby (mimo tradicionálu Sloop John B.) složil Brian a otextoval Tonny Asher. Byl to skok od stylu bez obsahu ke „kapesním symfoniím“. A snad proto album u amerického publika propadlo. V anketě anglických hudebních časopisů se naopak paradoxně Beach Boys podařilo v tomto roce předstihnout Beatles a stát se nejoblíbenější skupinou.
Píseň "Never Learn Not To Love" otextoval přítel Dennise Wilsona, známý vrah Charles Manson.
V roce 1969 zahráli v Praze, v Lucerně, v Bratislavě a narychlo i v Brně na Zimním stadionu. Celkem tedy tři koncerty. Kapela prošla mnoha změnami stylu i obsazení. Brian Wilson se stal závislým na drogách, Dennis Wilson zemřel v roce 1983, Carl Wilson v roce 1998. Zbylí členové se soudí o autorská práva. V dnešní době je v této skupině již jen jeden z původních členů (Mike Love).
Barbara Ann (1965)
Mají hvězdu na Hollywoodském chodníku slávy.
V roce 1988 byli uvedeni do Rokenrolové síně slávy.
Obrázky, zvuky či videa k tématu The Beach Boys ve Wikimedia Commons
Oficiální stránky