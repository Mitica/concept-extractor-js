Bee Gees je britská hudební skupina, na pomezí popu, rocku a disko založená v 50. letech 20. století. Jedná se o jednu z nejvýznamnějších skupin 20. století. Název pochází ze zkratky Bratři Gibbové – spelované jako „Bee Gee(s)“.
Barry Gibb – zpěv, kytara
Robin Gibb – zpěv
Maurice Gibb – zpěv, basová kytara, klávesy
Tito hudebníci byli považováni za členy skupiny:
Vince Melouney – kytara (1967–1968)
Colin Petersen – bicí (1967–1969)
Alan Kendall – kytara (1971–1980, 1987–1999)
Dennis Bryon – bicí (1974–1980)
Blue Weaver – klávesy (1975–1980)
Stephen Gibb – kytara (1998)Zde jsou někteří další hudebníci, kteří doprovázeli Bee Gees na koncertech a ve studiu:
Carlos Alomar — kytara
Ray Barretto — bonga
Reb Beach — kytara
Tony Beard — bicí
Michael Bennett — klávesy
Matt Bonelli — baskytara
Tim Cansfield — kytara
David Foster — klávesy
Stephen Gibb — kytara
Reggie Griffin — kytara
Adrian Hales — bicí
Steve Jordan — bicí
Manu Katché — bicí
Jim Keltner – bicí
Robbie Kondor — klávesy
Rhett Lawrence — syntetizer
Mike McEvoy — klávesy/kytara
Marcus Miller — baskytara
Tim Moore — klávesy
Nick Moroch — elektrická kytara
Russ Powell – baskytara
Pino Palladino — baskytara
George "Chocolate" Perry — baskytara
Greg Phillinganes — klávesy
Steve Rucker — bicí
Raphael Saadiq — baskytara, kytara, programovatelné bicí, zpěv
Marc Schulman — kytara
Steve Skinner — synthesizer
Ben Stivers — klávesy
Michael Thompson — kytara
Peter-John Vettese — klávesy
Waddy Wachtel — kytara
Jeff Porcaro — bicí
Bratři Gibbové se narodili na  ostrově Man na Britských ostrovech. V roce 1958 se celá rodina přestěhovala do Austrálie, v té době již vystupovali se svou hudební produkcí. Na počátku 60. let vyhrála skupina, zatím složená pouze z bratrů Gibbů, rozhlasovou soutěž a v roce 1963 vydala první singl The Three Kisses Of Love. V roce 1966 se Bee Gees stávají nejpopulárnější hudební skupinou v Austrálii.
Manažer a organizátor koncertů Robert Stigwood rozhodl v roce 1967 o přestěhování skupiny do Velké Británie jako konkurenci známějším Beatles. K Bee Gees se přidávají Vince Melouney a Colin Petersen. Společná nahrávka Spicks And Specks se dostává na vrchol hitparád. Dalšími úspěšnými skladbami jsou vzápětí New York Mining Disaster 1941, To Love Somebody, Holiday a Massachusetts.
V roce 1969 odchází od skupiny Vince Melouney a Robin Gibb vydává sólové album Robin's Reign (1970). Koncem roku 1970 odchází i Colin Petersen a Bee Gees utvářejí opět trio, jako ve svých začátcích. Nová vlna popularity na ně čekala až na konci 70. let, kdy hudební nebe ovládlo disco. Po několika vydaných albech získali v roce 1978 cenu Grammy za hudbu k filmu Saturday Night Fever (česky Horečka sobotní noci).
V 80. letech se členové skupiny věnovali částečně sólovým projektům, skládali hudbu k filmům, ale dále vydávali alba pod hlavičkou Bee Gees.
Dne 12. ledna 2003 zemřel Maurice Gibb nečekaně na komplikace spojené s neprůchodností střev. Zpočátku jeho bratři vyhlásili, že budou pokračovat v hraní pod názvem „Bee Gees“, a budou tak ctít památku zemřelého bratra. Ale později se rozhodli toto jméno nepoužívat, aby reprezentovalo skupinu takovou, jaká byla, když byli bratři společně. Ve stejném týdnu, kdy zemřel Maurice, vyšlo Robinovi jeho sólové album Magnet.
Ačkoliv se mluvilo o vzpomínkovém koncertu pozůstalých bratrů s pozvanými hosty, koncert se neuskutečnil. Barry a Robin pokračovali v práci nezávisle na sobě a oba vydávají nahrávky s různými umělci.
Bee Gees mají svou hvězdu na Hollywoodském chodníku slávy.
Dne 20. května 2012 zemřel Robin Gibb na rakovinu jater a tlustého střeva.
V září a říjnu 2013 uskutečnil Barry Gibb své první sólové turné na počest svých bratrů a celoživotního hudebního díla.
Zajímavostí je, že jedna z nejznámějších písní skupiny Staying Alive se využívá také jako resuscitační písnička, pomocí které se zdravotníci učí správné tempo při nepřímé masáži srdce.
1967 – Bee Gees First
1968 – Horizontal
1968 – Idea
1969 – Odessa
1970 – Cucumber Castle
1971 – 2 Years On
1971 – Trafalgar
1972 – To Whom It May Concern
1973 – Life In A Tin Can
1974 – Mr. Natural
1975 – Main Course
1976 – Children Of The World
1979 – Spirits Having Flown
1981 – Living Eyes
1987 – E.S.P.
1991 – High Civilization
1993 – Size Isn’t Everything
1997 – Still Waters
2001 – This Is Where I Came In
1969 – Best Of Bee Gees
1973 – Best Of Bee Gees, Volume 2
1979 – Bee Gees Greatest
1990 – Tales From The Brothers Gibb, A History In Song 1967–1990
1996 – The Very Best Of The Bee Gees
2001 – Their Greatest Hits, The Record
2004 – Number Ones
2005 – Love Songs
2006 – The Studio Albums 1967–1968
1977 – Here At Last, Bee Gees Live
1998 – One Night Only
1971 – Melody
1977 – Saturday Night Fever
1978 – Sgt. Pepper’s Lonely Hearts Club Band
1983 – Staying Alive
Mike Clifford a spol.: Album Rocku, Mladé letá : Bratislava, 1991, ISBN 80-06-00394-7
Obrázky, zvuky či videa k tématu Bee Gees ve Wikimedia Commons
Seznam děl v Souborném katalogu ČR, jejichž  tématem jsou Bee Gees
Oficiální stránky Bee Gees
Bee Gees World
Debbie, Santiago & Juanjo Bee Gees Site