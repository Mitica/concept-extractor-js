System of a Down je americká alternativně metalová hudební skupina pocházející z Los Angeles v Kalifornii, která byla založena roku 1994. Její název se někdy zkracuje na SOAD. Členy jsou Daron Malakian (vokály, kytara), Serj Tankian (hlavní vokály, občasné klávesy a kytara), Shavo Odadjian (baskytara, vokály) a John Dolmayan (bicí). Sami členové skupiny říkají, že nepatří do žádné hudební kategorie. Malakian uvedl, že se prozatím nesžil s nu-metalovým zvukem 7-strunné kytary. Členové prohlašují, že prostě hrají svůj styl – styl System of a Down. Všichni členové mají arménské předky  a ve svých textech se zabývají, mimo jiné, i arménskou genocidou z let 1915-18 a válkou proti terorismu.
Ačkoli kapela byla založena v Kalifornii v USA ve městě Los Angeles, všichni členové jsou původem Arméni. Zpěvák Serj Tankian a bubeník John Dolmayan se narodili v Libanonu, kytarista Daron Malakian pochází z Hollywoodu v Kalifornii a baskytarista Shavo Odadjian se narodil v Arménii.
V roce 1992 se potkali Serj Tankian a Daron Malakian na stejné škole a založili kapelu jménem Soil ve složení: Serj Tankian – zpěv a klávesy, Daron Malakian – kytara, Dave Hagopyn – basa a Domingo Laranio – bicí. Po roce 1995 se kapela rozpadla, a tak Serj a Daron založili novou skupinu s názvem System of a down (podle básně Victim of a down). Shavo jim dělal manažera, později hrál na basu a na bubny Andy Khachaturian. V roce 1997 byl bubeník nahrazen Johnem Dolmayanem a skupina získala své konečné složení.
Kapela své první album vydala v roce 1998. Album se jmenovalo jako kapela – tedy System of a Down. Před vydáním tohoto alba se několik písní vydalo jako singly. Album se v americkém žebříčku umístilo na 124. místě a bylo oceněno platinovou deskou.
Své druhé album kapela vydala až v roce 2001. Album dostalo jméno Toxicity. V Americe se vyhouplo na 1. místo žebříčku a v Británii se umístilo 13. Navíc bylo oceněno čtyřmi platinovými deskami. Následující deska Steal This Album!, která vyšla v roce 2002 na rozdíl od předcházející Toxicity propadla. To bylo způsobeno tím, že většina jejích písní unikla na veřejnost v demo verzích, protože byly tyto písně komponovány spolu s písněmi z alba Toxicity. Jako reakci na odcizení demo nahrávek ji kapela vydala pod názvem "Steal this album" (v překladu "Ukradni tohle album") bez pořádného bookletu. Deska byla v Americe až 15. a v Británii dokonce 56., přesto je mnohými fanoušky hodnocena jako deska nejlepší. Písně na vydaném albu se od uniklých verzí podstatně liší. Byly přepracovány texty a mnohokrát dokonce i samotné melodie. Uniklé demo obsahuje navíc ještě dvě písně, které se na Steal this Album nedostaly, naopak STA obsahuje některé písně, které se nenacházely na uniklém demu.
Dlouhé čekání na nové album se pravděpodobně kapele vyplatilo, protože své čtvrté album, které se jmenuje Mezmerize, vyšlo až v roce 2005 a v umístění na žebříčcích prodejnosti porazilo album Toxicity. Mezmerize se v Americe umístilo na 1. místě a v Británii na místě druhém. Navíc napodobilo System of a Down a Toxicity a získalo platinovou desku. 22. listopadu 2005 kapela vydala „druhou část“ album Hypnotize.
Skupina se stala velkou součástí dokumentárního filmu Screamers, který měl premiéru v roce 2006.
V květnu 2006 skupina ohlásila přestávku, která by podle Darona měla trvat několik let, nicméně trvá na tom, že to není rozpad kapely. Důvod přestávky je ten, že členové chtějí rozjet své vlastní projekty. Daron založil kapelu Scars on Broadway, která vydala svůj debut v červenci 2008. V této kapele je i John. Shavo založil s RZA z Wu-Tang Clanu kapelu Achozen. Serj rozvíjí své vydavatelství Serjical Strike a 23. října 2007 vydal svoje první čistě sólové album Elect the Dead, ze kterého už v hitparádách bodovalo několik songů a hudebních klipů. John si otevřel online obchod s komiksy Torpedo Comics. Poslední koncert odehráli 13. srpna 2006 na Ozzfestu ve West Palm Beach. Ohledně návratu k SOAD zatím mluví pouze stylem: "Dveře jsou otevřené..." Dne 31.10.2009 uspořádali párty s názvem "HALLOW9EEN A Night of SurpriZes" ve věhlasném klubu Roxy (kde se mimochodem odehrála vůbec první show SOAD). Na této párty byli 3/4 členů SOAD.John,Daron a Shavo zahráli společně píseň Suite-pee. Další akce 3/4 členů byla 20.11.2009, kdy se konal benefiční koncert pro basáka Deftones, Chi Chenga. Zahráli písně "Aerials" a "Toxicity".
29. listopadu 2010, po několika týdnech zvěstí na internetu, System of a Down oficiálně oznámili comeback, turné čítající nad 20 zastávek. Turné proběhlo v květnu v USA, v červnu po evropských festivalech a v říjnu v Jižní Americe. Mezi festivaly, které SOAD navštívili, patří například Download Festival ve Velké Británii, švýcarský Greenfield Festival, v Německu Rock am Ring / Rock im Park, švédský Metaltown, rakouský Nova Rock Festival, finský Provinssirock nebo jeden z největších festivalů v Brazílii Rock in Rio. O dalších plánech a budoucnosti kapely zatím nebylo rozhodnuto. Během amerického turné je doprovázela kapela Gogol Bordello jako předskokané. V roce 2012 proběhlo turné po Austrálii a Americe.
V momentální době plánuje Serj Tankian pokračovat ve svých sólo projektech a turné. Daron Malakian chystá vydání druhé desky Scars on Broadway na jaro 2013. Další budoucnost System of a Down tedy nebyla konkrétně specifikována. V následujících letech s největší pravděpodobností zahrají na dalších koncertech a možná zapracují i na další desce.
SOAD představují evropské tour, které zahrnuje i Českou republiku (objeví se v Praze po 15 letech). Budou na Festivalu Aerodrome. Dále budou například na švédském Gateway Rock Festivalu nebo také francouzském Rock En Seine Festivalu.
Kapela System of a Down byla od svého vzniku několikrát označena jako nu-metalová. Tato nálepka bývá obvykle přičítána prvnímu albu, které bylo vydáno v době nu-metalového rozmachu. Ti, kteří nesouhlasí, obvykle argumentují tím, že hudba System of a Down nesplňuje mnoho z typických znaků nu-metalu:
Kytarové riffy připomínají spíš thrash metal než nu-metal
V některých písničkách na každém albu jsou kytarová sóla, basa nehraje tak důležitou roli jako v nu-metalu
Odlišné tempo bicích
Texty se zabývají politickými a společenskými problémy spíš než problémy osobnímiBěhem jednoho koncertu v roce 2005 Daron řekl: „Dřív nás nazývali nu-metal, teď zase progressive rock. Myslím si, že nás nazývají čímkoli co je populární.“
Zároveň ale řekl: "Nenávidím označení nu-metal pro SOAD více, než cokoli jiného."
Žánr skupiny se dá s jistotou označit pouze slovem crossover, tedy rychlé přeskakování mezi různými styly (jazz, hardcore…)
Serj Tankian – zpěv, klávesy, doprovodná kytara
Daron Malakian – kytara, zpěv
Shavo Odadjian – baskytara
John Dolmayan – bicí
Andy Khachaturian – bicí
1998 System of a Down
2001 Toxicity
2002 Steal This Album!
2005 Mezmerize
2005 Hypnotize
1998: Sugar – Režisér: Nathan Cox
1999: Spiders – Režisér: Charlie Deaux
2001: Chop Suey! – Režisér: Marcos Siega/Shavo Odadjian
2002: Toxicity – Režisér: Shavo Odadjian
2002: Aerials – Režisér: Shavo Odadjian
2003: Boom! – Režisér: Michael Moore
2005: B.Y.O.B. – Režisér: Jake Nava
2005: Question! – Režisér: Shavo Odadjian/Howard Greenhalgh
2005: Hypnotize – Režisér: Shavo Odadjian
2006: Lonely Day – Režisér: Josh Melnick/Xander Charity
Sugar (1998)
Spiders (1999)
Chop Suey! (2001)
Toxicity (2002)
Aerials (2002)
Boom! (2003)
B.Y.O.B. (2005)
Question! (2005)
Hypnotize (2005)
Lonely Day (2006)
1999: Kerrang – Best Live Band
2005: MTV Europe Music Award – Best Alternative
2006: Grammy – Best Hard Rock Performance (za B.Y.O.B.)
2006: Echo – Best Alternative International
2006: vyhráli MTV Good Woodie Award s pisní "Question!"
Obrázky, zvuky či videa k tématu System of a Down ve Wikimedia Commons
Oficiální stránky kapely
Největší české fan stránky