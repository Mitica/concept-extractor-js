Wandelovo moře (dánsky Wandelhavet, též McKinleyovo moře – dánsky McKinleyhavet) je okrajové moře Severního ledového oceánu. Moře omývá severní pobřeží Grónska.
Na jihozápadě se zanořuje do pevniny Grónska několika velkými fjordy: fjord Nezávislosti, Hagensfjord, Dánský fjord, Frederick E. Hyde Fjord.Wandelovo moře je pokryto mořským ledem, který může dosahovat velké tloušťky.Moře je pojmenováno po viceadmirálovi Carlu Frederiku Wandelovi (1843–1930) polárním badateli a hydrografovi, který v letech 1895 a 1896 velel dvěma dánským expedicím na lodi Infolg do oblasti Islandu a Grónska. Moře po Wandelovi pojmenovala dánská expedice do Grónska v letech 1906–1908.
Obrázky, zvuky či videa k tématu Wandelovo moře ve Wikimedia Commons