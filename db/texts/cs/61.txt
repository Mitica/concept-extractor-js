Mount Kosciuszko (do roku 1997 psána Mount Kosciusko, bez písmene Z) (2228 m) je nejvyšší horou pevninské části australského kontinentu i pevninské části státu Austrálie. Leží ve Sněžných horách (Snowy Mountains) ve státě Nový Jižní Wales u hranice s Victorií. Hora je součástí národního parku Kosciuszko, který má rozlohu 6 469 km².
Tradiční anglická výslovnost je /kɒziːˈʌskoʊ/, ale někdy se používá i výslovnost /kɒˈʃʊʃkoʊ/, což je velmi blízké polské výslovnosti [kɔɕˈt͡ɕuʂkɔ].
Hora Kosciuszko je částí velkého hřebene který tvoří významné rozvodí a zároveň státní hranice Viktorie a Nového Jižního Walesu. Ta se nalézá v bezprostřední blízkosti hory. Mount Kosciuszko leží uprostřed pomyslné čáry mezi Sydney a Melbourne na jihovýchodě kontinentu (tj. 450km na obě strany).
Od roku 1997 se oficiálně Mount Kosciusko píše se „z“ (Mount Kosciuszko). Jako první na horu vystoupil polský badatel Paul Edmund Strzelecki 15. března 1840. Vrchol dostal jméno podle generála Tadeusze Kościuszka.
Hora Mount Kosciuszko je v povodí jenom dvou řek. Západní, jižní, jihovýchodní, jihozápadní a severozápadní svah odvodňuje řeka Swampy Plains River, která pramení na jihovýchodním svahu. Je pravým přítokem řeky Murray. Severovýchodní svah hory a i polovinu severního odvodňuje řeka Snowy River, která ústí do Tasmanova moře poblíž města Marlo. 72% rozlohy hory Mount Kosciuszko je v povodí řeky Murray a 28% v povodí řeky Snowy River.
Obrázky, zvuky či videa k tématu Mount Kosciuszko ve Wikimedia Commons
Mont Kosciuszko a P. E. Strzelecki na MtKosciuszko.org.au (anglicky a polsky)