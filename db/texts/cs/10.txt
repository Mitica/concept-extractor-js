Mazáre Šeríf (persky مزار شريف‎‎ je největší město v severním Afghánistánu a hlavní město provincie Balch. Obyvatel bylo v roce 1979 103 372. V roce 2006 se odhadují 300 600 obyvatel. Největší národnostní skupinou jsou Tádžikové, následováni Paštúny, Uzbeky a Hazáry. Nejužívanějším jazykem je dárí (afghánská perština) následována paštštinou (paštó) a uzbečtinou.
Vzdálenost do Kábulu je zhruba 450 km. Průsmyková silnice, která spojuje Mazáre Šeríf s hlavním městem, byla postavena v roce 1964 s pomocí Sovětského svazu. Stalo se prvním městem v Afghánistánu propojeným po železnici se sousední zemí. Železniční doprava z Mazáre Šerífu do Uzbekistánu byla zahájena v prosinci 2011. Nákladní vlaky přijíždí do stanici nedaleko místního letiště, kde se zboží překládá na nákladní automobily nebo letadla.
V roce 2001 zde proběhla bitva o Mazár-e Šaríf.
Chládek, Milan: Země bílých holubic. Afghánistán na vlastní kůži. Praha, NZB 2009. ISBN 978-80-904272-0-4
Obrázky, zvuky či videa k tématu Mazár-e Šaríf ve Wikimedia Commons