Centrum shody (lotyšsky Saskaņas Centrs, zkracováno SC) je politická strana v Lotyšsku. Je vítězem voleb v roce 2011 a v lotyšském stočlenném parlamentu má 32 poslanců.
Jedná se o levicovou stranu vyznávající sociální demokracii a demokratický socialismus, která je navíc prorusky orientována a je reprezentantem početné menšiny Rusů v Lotyšsku. Vede ji Nils Ušakovs, starosta Rigy, sám ruského původu.
Je zastoupena i v Evropském parlamentu, kde je členem politických skupin Pokrokové spojenectví socialistů a demokratů a Evropská sjednocená levice a Severská zelená levice.