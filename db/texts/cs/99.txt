Jónské moře (italsky Mare Ionio mar [ˈjɔːnjo] IPA, řecky Ιόνιο Πέλαγος [iˈonio ˈpelaɣos] IPA, albánsky Deti Jon) tvoří část Středozemního moře. Zaujímá plochu 169 000 km², jeho největší hloubka je 5 121 m.
Nachází se mezi Itálií, Albánií a Řeckem, jižně od Jaderského moře s kterým je spojeno přes Otrantský průliv. Na západě hraničí s Sicílií a přes Messinský průliv je spojeno s Tyrhénským mořem. Na východě se nachází množství ostrovů (Korfu, Ithaka) a přes Korintský záliv a Korintský průplav je spojeno s Egejským mořem.
Mezinárodní hydrografická organizace vymezuje hranice Jónského moře následovně:
Na severu: Hranice běží od ústí řeky Vivari (39°44' s. š.) v Albánii, k mysu Karagol na Korfu (39°45' s. š.), podél severního pobřeží Korfu k mysu Kephali (39°45' s. š.) a odtud k mysu Santa Maria di Leuca v Itálii.
Na východě: Od ústí řeky Vivari v Albánii po pobřeží pevniny k mysu Matapan.
Na jihu: Linie z mysu Matapan k mysu Passero, jižní bod Sicílie.
Na západě: Východní pobřeží Sicílie a jihovýchodní pobřeží Itálie k mysu Santa Maria di Leuca.V Jónském moři se nachází nejhlubší místo Středozemního moře hlubina Calypso, které leží jihozápadně od řeckého města Pylosu . Součástí moře je i Tarentský záliv, který se nachází v jeho severozápadní části u jihovýchodního pobřeží Itálie.
Syrakusy, přístav, západ
Catania, přístav, západ
Messina, přístav, západ
Taranto, přístav sever
Himara, malý přístav, severovýchod
Saranda, přístav a pláž, severovýchod
Korfu, přístav, východ
Igoumenitsa, přístav, východ
Parga, malý přístav, východ
Preveza, přístav, východ
Astakos, přístav, východ
Argostoli, malý přístav, východ
Patra, přístav, východ
Kyparissia, přístav, východ
Pylos, přístav, východ
Methoni, malý přístav a pláž
Jónské ostrovy – Korfu, Paxos, Lefkada, Ithaka, Kefalonia, Zakynthos, Kythéra
Obrázky, zvuky či videa k tématu Jónské moře ve Wikimedia Commons
Slovníkové heslo Jónské moře ve Wikislovníku