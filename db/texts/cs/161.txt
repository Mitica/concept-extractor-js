Švédské přírodopisné muzeum (švédsky Naturhistoriska riksmuseet) ve Stockholmu, je jedno ze dvou největších přírodopisných muzeí ve Švédsku, druhé sídlí v Göteborgu.
Muzeum bylo založeno v roce 1819 Švédskou akademií věd, exponáty pocházely ze sbírky které získala akademie (od svého založení v roce 1739), většinou jako dar. Tyto sbírky byly zpřístupněny veřejnosti v roce 1786. Muzeum se oddělilo od Švédské akademie věd v roce 1965.
Jedním z prvních kurátorů sbírek akademie byl Anders Sparrman, student C. Linného a účastník plaveb Jamese Cooka. Dalším důležitým jménem v historii muzea byl zoolog, paleontolog a archeolog Sven Nilsson, který dokázal setřídit sbírky zoologie. Kurátorem byl v letech (1828–1831), pak se vrátil jako profesor na Univerzitu v Lundu.
Současné budovy muzea v Frescati na okraji Stockholmu projektoval architekt Axel Anderberg a byly dokončeny v roce 1916. Později byl blízko muzea postaven hlavní kampus Stockholmské univerzity.
Součástí muzea je IMAX kino Cosmonova. Kino je současně největším planetáriem ve Švédsku.
V tomto článku byl použit překlad textu z článku Swedish Museum of Natural History na anglické Wikipedii.
Obrázky, zvuky či videa k tématu Švédské přírodopisné muzeum ve Wikimedia Commons
(švédsky) (anglicky) Švédské přírodopisné muzeum, oficiální stránky.(švédsky, anglicky)