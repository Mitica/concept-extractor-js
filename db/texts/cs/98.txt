Japonské moře nebo Východní moře (japonsky 日本海 [Japonské moře], korejsky 동해 [Východní moře], rusky Японское море) je okrajové moře západního Tichého oceánu.
Japonské moře je na východě ohraničeno japonskými ostrovy Hokkaidó, Honšú a Kjúšú a ruským ostrovem Sachalin a na západě Korejským poloostrovem a pevninským Ruskem. Na jihozápadě je spojeno Korejským průlivem s Východočínským mořem a na severu Tatarským průlivem a La Pérousovým průlivem s Ochotským mořem. Na východě je mezi japonskými ostrovy spojeno Cugarským a Šimonoseckým průlivem s Tichým oceánem.
Největší hloubka: 3 742 metrů
Průměrná hloubka: 1 752 metrů
Rozloha: 978 000 km²
Japonsko a Korea spolu vedou spor o mezinárodní název tohoto moře. Japonsko prosazuje název Japonské moře (Sea of Japan), Severní Korea Východní korejské moře (East Sea of Korea) a Jižní Korea Východní moře (East Sea).
Současné standardní mezinárodní označení (Japonské moře) bylo přijato Mezinárodním hydrografickým úřadem (International Hydrographic Bureau) v roce 1919, kdy byla Korea pod japonskou koloniální nadvládou.
Obrázky, zvuky či videa k tématu Japonské moře ve Wikimedia Commons
Slovníkové heslo Japonské moře ve Wikislovníku
Slovníkové heslo 日本海 ve Wikislovníku