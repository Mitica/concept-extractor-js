Demokratická strana (anglicky: Democratic Party) je vedle Republikánské strany jedna ze dvou předních amerických stran. Stranu pod současným názvem založil roku 1820 Andrew Jackson, ale kořeny strany sahají do roku 1792, kdy Thomas Jefferson, pozdější prezident USA, založil Demokraticko-republikánskou stranu. Podle těchto měřítek by byla Demokratická strana nejstarší politickou stranou světa. Strana se hlásí k liberalismu (sociálnímu liberalismu), v americkém slova smyslu se tedy řadí k politické levici, z evropského pohledu je však strana ekonomicky středová (centristická). V posledních letech se ve straně vytvářejí radikální sociálně liberální a socialistická křídla.
Bývalým znakem strany je osel. K oslovi přirovnávali kritici už demokratického kandidáta na prezidenta Andrewa Jacksona v roce 1828, protože se jim nelíbily jeho údajně populistické názory. Mužem, který ale oslíka navždy spojil s Demokratickou stranou, byl karikaturista Thomas Nast. Roku 1870 totiž použil osla, aby znázornil protiválečné politické sympatizanty, s nimiž nesouhlasil. Narážel tím hlavně na některé prodemokratické magazíny a deníky. Odtud tradice pomalu přešla i ke straně samotné. Barvou strany je modrá, kterou ji televize označila v průzkumu a GOP přidělila barvu červenou. I přes fakt, že modré jsou většinou konzervativní a červené levicové strany, obě politické formace si tyto barvy přivlastnily.
Demokratická strana je členkou Aliance amerických a evropských demokratů, neoficiálním internacionálním svazem stran (za Evropu je ve svazu Evropská demokratická strana), je členem sociálně demokratické progresivní aliance.
Jedná se o liberálně zaměřenou stranu,která na americké politické ose zaujímá levicové a liberální postoje. Jedná se o zastoupení levice v bipartijním americkém systému.
Strana má úměrnou vnitřní rozmanitost (sociální demokracie, sociální konzervatismus, populismus), jádrem strany je ideologie sociálního liberalismu a progresivismu s pozitivním přístupem k multikulturalismu a ekologii.
Vnitřní struktura existuje spíše formálně než fakticky. Okresní organizace de facto neexistují a oblastní a státní výbory mají charakter koalic držitelů moci, tedy těch kteří disponují nějakou funkcí, pokud je strana u moci.
Nejvyšší stranický orgán se nazývá Demokratický národní výbor (význam „national“ je v USA „federální“) (Democratic National Committee), ve kterém působí zástupci ze všech států Unie. Hlavním úkolem výboru je vypracovat pravidla pro jednání Národního (federálního) konventu (National Convention) a zajišťovat další věci, zejména shánění příspěvků.
Předsedu strany jmenuje prezident USA za Demokratickou stranu. Pokud jsou demokraté v opozici, pak je volen stranickými představiteli. Je nutné, aby předseda strany neměl žádný vztah k případným uchazečům o funkci prezidenta.
V průběhu sedmdesátých let 20. století došlo k pokusu posílit vliv prostých voličů oproti stranickým špičkám. K tomu účelu vznikly kvóty, které zajistily přítomnost slabších a menších sociálních skupin na Národním konventu a zároveň s tím, již musel každý zástupce být přímo zavázán hlasovat pro konkrétního kandidáta. Tím byl umenšen vliv vůdců a na konventu v roce 1976 se prezidentským kandidátem demokratů stal poměrně neznámý lokální politik Jimmy Carter, který projevil organizační schopnosti a bez stranické podpory zvládl kampaň v primárkách. To vedlo k vyhrocení vnitřních stranických konfliktů. Výsledkem pak byla v roce 1982 opětovná změna pravidel, která zvýšila vliv politických organizátorů a vůdců při výběru prezidentských kandidátů. Také došlo k redukci délky předvolební kampaně v primárkách z dvaceti na patnáct týdnů.
Demokraté oproti republikánům kladou větší důraz na řešení sociálních problému (bydlení pro mladé lidi, snížení nezaměstnanosti, bezplatné zdravotnictví a školství atd.), prosazují větší zásahy státu do hospodářství. Angažují se také ve vyšší míře v obraně lidských práv, práv menšin a homosexuálů. Kladou velký důraz na ochranu životního prostředí a jsou pro snižování vojenských rozpočtů a nižší míru vojenské angažovanosti USA ve světě. V zahraniční politice chtějí krom udržování dobrých vztahů s Velkou Británií a Kanadou prohlubovat vztahy i s jinými zeměmi, zejména s Francií, Německem a se státy ze střední a jížní Ameriky. Ovšem v zásadních zahraničněpolitických otázkách (např. boj proti komunismu a terorismu) se s Republikány v podstatě neodlišují.
Demokraté zvolení v Kongresu za jižní státy (asi třetina všech demokratů v Kongresu) jsou konzervativnější a hlasují častěji se členy republikánů. Tato geografická stratifikace se však stále více zmírňuje.
V rámci průzkumů se více obyvatel identifikuje s demokraty než republikány. Podporu mají spíše u chudší a střední vrstvy obyvatelstva, více ve městech než na venkově. Velká americká města jako je New York či Los Angeles jsou považovány za tradiční bašty demokratů. Také mají podporu u etnických menšin, černošského a hispánského obyvatelstva. V jižních státech disponují demokraté silnou podporou i u bohatších voličů, což souvisí s přetrvávajícím protirepublikánským cítěním, již z časů občanské války.
Minnesota: Minnesotská demokratická zemědělská strana práce
Prezident Spojených států amerických
Republikánská strana
Obrázky, zvuky či videa k tématu Demokratická strana ve Wikimedia Commons
www.democrats.org - oficiální stránka
Historie strany
Historie stranického znaku
Seznam Demokratických stran v USA
www.housedemocrats.gov
Analýza: Liberalismus a Demokratická strana
Národní platforma 2004
Demokraté 2020
Demokraté pro Ameriku
Demokraté pro život v Americe
Demokraté versus Republikáni
Současný třídní boj v USA