Národní úřad pro oceán a atmosféru (anglicky: National Oceanic and Atmospheric Administration, NOAA) je vědecká vládní agentura Ministerstva obchodu Spojených států amerických zaměřená na oceány a atmosféru. NOAA nejen varuje před nebezpečným počasím, mapujíce moře a oblohu, ale také radí jak využívat a chránit oceány a atmosféru jako přírodní zdroje. V tomto směru provádí mnoho výzkumných prací, výzkumných projektů a programů vedoucích k porozumění a lepšímu spravování těchto přírodních zdrojů.
Dlouhodobou vizí NOAA je informovaná společnost, která využívá svých obsáhlých znalostí o postavení oceánů, pobřeží a atmosféry v globálním ekosystému, tak aby mohla vždy učinit nejlepší možná sociální a hospodářská rozhodnutí. Agenturou stanovené mise mají za úkol porozumět změnám a předpovídat změny životního prostředí Země, zachovávat a spravovat pobřežní a mořské zdroje, aby byli v souladu s národními potřebami hospodářství a společnosti.
Na podporu svých vizí si vytyčila NOAA čtyři jasné cíle, které se zaměřují na ekosystémy, klima, počasí a vodstvo; obchod a přepravu.
Národní úřad pro oceán a atmosféru:
zajišťuje trvalé využití zdrojů a rovnováhu protikladných potřeb pobřežních a mořských ekosystémů, připouštějící jak potřeby lidí tak přírody.
porozumění změnám podnebí, což by mělo zahrnovat, jak globální změny a jev El Niño, aby byla řádně zajištěna možnost plánovat a reagovat.
poskytuje data a předpovědi pro počasí a významné události spojené s oběhem vody, které zahrnují bouře, sucha i povodně.
poskytuje informace o počasí, klimatu a ekosystémech, aby byla zajištěna bezpečná, činná a ekologická přeprava jednotlivců i společností.
NOAA byla vytvořena 3. října 1970 poté co Richard Nixon navrhl vytvoření nového odboru ministerstva, které by sloužilo národním zájmům: „…v lepší ochraně lidských životů a majetku před přírodními hazardy… k lepšímu porozumění životnímu prostředí… ve výzkumu a rozvoji vedoucímu k inteligentnímu využití našich mořských zdrojů…“
NOAA vznikla spojením tří již existujících agentur, které patřily k nejstarším agenturám Federální vlády. Byly to: United States Coast and Geodetic Survey vytvořená roku 1807, Weather Bureau vytvořená roku 1870 a Bureau of Commercial Fisheries vytvořená 1871. NOAA byla začleněna Reorganizačním plánem číslo 4 z roku 1970 do Ministerstva obchodu Spojených států amerických. Na úkolech NOAA pracuje jejích šest složek, kromě toho NOAA pracuje na dalších úkolech ve speciálně vyčleněných programových složkách.
Šest základních složek NOAA:
The National Weather Service
The National Ocean Service
The National Marine Fisheries Service
The National Environmental Satellite, Data and Information Service
NOAA Research
Program Planning and IntegrationDále je ve službách NOAA nejmenší uniformovaný sbor Spojených států – NOAA Corps, což je uniformovaný neozbrojený sbor, který se podobně jako jiné uniformované složky řídí vojenskými zákony. Lidé z této složky slouží na lodích a letadlech, ale slouží i na jiných postech agentury.
Obrázky, zvuky či videa k tématu Národní úřad pro oceán a atmosféru ve Wikimedia Commons
Oficiální stránky
Historie NOAA (anglicky)