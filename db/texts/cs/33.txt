Partido Independentista Puertorriqueño zkratkou PIP (česky Portorická strana nezávislosti, Strana pro nezávislost Portorika) je portorická sociálně demokraticky orientovaná politická strana usilující o nezávislost Portorika.
V portorické sněmovně a senátu má v současnosti (volby 2004) po jednom poslanci (sněmovna má 51 členů, senát 27) a je tak nejslabší ze 4 portorických stran zastoupených v parlamentu.
Jejím současným předsedou je Rubén Berríos Martínez. Strana se ostře vyhraňovala proti Válce v Iráku.
Strana byla založena v roce 1946 Gilbertem Concepción de Gracia a je tak druhou nejstarší politickou portorickou stranou (nejstarší je Partido Popular Democrático, Lidová demokratická strana). Svůj největší úspěch zažila ve volbách v roce 1972. Rok poté schválila na stranickém shromáždění návrh svého předsedy Rubéna Berríose Martíneze, kterým odmítla marxismus a přiklonila se k sociálně demokratickému směru.
Ve volbách v roce 2004 straně hrozilo, že se nedostane do parlamentu, nakonec však své parlamentní zastoupení obhájila a za stranu byla do sněmovny poprvé zvolena žena (María de Lourdes Santiago).
Rubén Berríos Martínez – předseda, bývalý senátor, čestný předseda Socialistické internacionály
Manuel Rodríguez Orellana
Fernando Martín
María De Lourdes Santiago
Juan Dalmau Ramírez
Prof. Edwin Irizarry Mora
Roberto Iván Aponte
Dr. Luis Roberto Piñero
Victor García San Inocencio
Jorge Fernandez Porto
Jessica Martínez
Dr. Gilberto Concepción de Gracia – zakladatel strany
Oficiální stránky strany
Článek o Portoriku a charakteru nacionalismu Portorikánců