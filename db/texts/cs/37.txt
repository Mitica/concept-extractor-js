Křesťanskodemokratická unie Německa (německy: Christlich Demokratische Union Deutschlands, zkratka CDU) je největší liberálně konzervativní strana v Německu. V Bavorsku CDU činnost nevyvíjí, protože je tam tradičně nahrazována jinou stranou, Křesťansko-sociální unií Bavorska (CSU). Na spolkové úrovni ale tyto strany vystupují společně již od konce druhé světové války v koalici zvané CDU/CSU, mají i společný poslanecký klub. Od roku 2005 je opět nejsilnější vládní stranou země.
Jsme odhodláni bojovat za naše základní hodnoty svobody, solidarity, spravedlnosti a křesťanský obraz člověka.Chceme posílit manželství a rodinu CDU požaduje závazné národní vzdělávací standardy pro všechny spolu s větší autonomii pro školy.  CDU chce snížit emise skleníkových plynů v Německu do roku 2020 nejméně o 30 procent ve srovnání s rokem 1990.  Chceme základní zákaz půjček na všech úrovních. Chceme zvýšit výdaje na výzkum a vývoj do roku 2015 na čtyři procenta hrubého domácího produktu. Evropská unie potřebuje nový smluvní základ. Kromě toho, chceme více svobody pro občany a podniky s méně byrokracií.
CDU byla založena v roce 1945 jako strana německých katolíků a protestantů (dvou největších křesťanských vyznání v Německu), požadovala návrat k tradicím, hlásila se k zásadám křesťanského socialismu, liberalismu a konzervativismu. Navazovala na předválečnou katolicky zaměřenou stranu Deutsche Zentrumspartei (zkráceně Zentrum).
Původně působila pouze v Západním Německu, posléze byla vyvinuta i víceméně loutková východoněmecká část. Má poměrně širokou a dobře organizovanou základnu, zaměřuje se na dění v regionech.
První demokratické volby v SRN CDU vyhrála s 31% získaných hlasů, prvním spolkovým kancléřem se proto stal její kandidát Konrad Adenauer. Do opozice byla nucena přejít až v roce 1969, kdy byla vystřídána koalicí SPD a FDP, opět se ale vrátila roku 1982 pod vedením Helmutha Kohla, kde zůstala následujících 17 let.
CDU v roce 2005 zvítězila ve volbách a německou kancléřkou se stala její kandidátka Angela Merkelová, z dalších parlamentních voleb (září 2009) strana vyšla opět vítězně a od 28. října 2009 existuje druhá vláda Angely Merkelové, koalice CDU/CSU a liberální FDP.Dne 15. listopadu 2010 byla Angela Merkelová stvrzena ve funkci stranické předsedkyně. V září 2013 vyhrála jako volební lídryně CDU/CSU třetí parlamentní volby se ziskem 41,5 % platných hlasů.Ve volbách do spolkového sněmu v roce 2017, tj. o čtyři roky později, přivedla jako staronová kancléřka křesťanské demokraty do dalších spolkových voleb, v nichž se CDU sice umístila se ziskem 26,8 % odevzdaných hlasů a získanými 200 křesly na prvním místě (v roce 2013: 34,1%, 255 křesel), avšak s historicky nejhorším volebním výsledkem od konce druhé světové války (od 1949).Ve funkci předsedkyně CDU Angelu Merkelovou dne 7. prosince 2018 nahradila Annegret Krampová-Karrenbauerová.
CDU se zavázala k sociálně tržní ekonomice a vidí to jako garant svobody, prosperity a bezpečnosti v budoucnu. Kromě toho, CDU vidí sociální tržní hospodářství zároveň jako model společnosti v tom, že je přímo připojena k "liberální demokracii". Podle jeho principu svobody a odpovědnosti, stejně jako konkurence a solidarity tvoří jednotku, která zajišťuje sociální spravedlnost. Cílem hospodářské politiky CDU je plná zaměstnanost obyvatel,stabilní a dostatečný hospodářský růst a řádný rozpočet.
CDU vidí v manželství mezi mužem a ženou model společnosti,který je nejlepší a nejspolehlivější základ pro úspěch rodiny. Rodina skládající se z otce, matky a dětí, je považována za základ naší společnosti. Nicméně CDU respektuje i jiné životní plány a staví se proti jakékoli formě diskriminace.
Ovšem manželství mezi páry stejného pohlaví jako je civilní sňatek CDU odmítá a to proto,že zákonem definované manželství je vztah mezi mužem a ženou a to též v zákonu základním. (Jedná se o manželství, ne registrované partnerství-to CDU povoluje)
CDU je organizována ve všech německých zemích, s výjimkou Bavorska, v místních sdruženích.
Federální kongres
Federální kongres je nejvyšším orgánem CDU. Schází se nejméně jednou za dva roky, určí základních linii politiky CDU.Přijme program strany a rozhoduje o statutu a stanovách CDU.
Federální výbor
Federální výbor je druhým nejvyšším orgánem a zabývá se všemi politickými otázkami a organizačními záležitostmi.
Federální rada
Prochází rozhodnutí spolkového kongresu a federálního výboru a svolává Národní strany.
Požadovaný minimální věk pro členství je 16 let. Průměrný věk členů CDU je 57 roků. Členem může být i český občan trvale žijící v Německu. Minimální příspěvek na členství v CDU je odstupňován podle hrubého příjmu a v nižších příjmových skupinách se členství rovná na pět eur měsíčně.
CDU klade velký důraz na regionální sféru, její členové a příznivci jsou většinou křesťansky orientovaní lidé ze všech vrstev společnosti. CDU má mnoho přidružených organizací (Mladá unie, Unie žen, Unie seniorů, Křesťansko-demokratičtí zaměstnanci, Středoněmecké sdružení, Unie středního stavu a mnoho komunálních a profesních organizací).
Přestože CDU se snaží zastávat myšlenky křesťanského učení bez užšího rozlišení na vyznání, největší vliv na ni mají katolíci. CDU je konzervativní strana, obhajuje soukromé vlastnictví a odmítá přehnané státní zásahy do ekonomiky, bojuje proti projevům komunismu a zastává křesťanské hodnoty (podporuje rodinu, odmítá potraty, podporuje církevní školství).
Na druhou stranu dlouho platila za zastánkyni sociálního státu (koncepce sociálního tržního hospodářství).
Tradičně má širokou podporu v Porýní, na venkově a v jižní části Německa.
Mládežnickou organizací strany je Junge Union. Křesťanskodemokratické myšlenky také podporuje Ring Christlich-Demokratischer Studenten, která není s partají přímo institucionálně spojená, ovšem řadí se mezi její „spřízněné organizace“.
Na konci 20. století se strana jako celek v reakci na sekularizaci německé společnosti začala vzdalovat svým křesťanským hodnotám, pro což čelí ostré kritice ze strany katolických biskupů i poklesu podpory mezi věřícími voliči.V únoru 2010 byl iniciován vznik manifestu proti levicovému trendu v německé CDU. Vytýkány jsou především tyto body: stoupající zadlužování státu, levicová společenská politika (gender mainstreaming, svazky homosexuálů, antidiskriminační zákon), multikulturní integrační politika, levicová školská politika apod. Akce je vedená právníkem Friedrich-Wilhelm Siebeckem. Kritika byla otištěna ve významných německých novinách a také na internetu. Cílem je sbírat od sympatizantů podpisy a v případě pokračujícího odklonění CDU doleva, jsou tito konzervativci připraveni založit novou pravicovou politickou stranu.
Junge Union
Ring Christlich-Demokratischer Studenten
Obrázky, zvuky či videa k tématu Křesťanskodemokratická unie ve Wikimedia Commons
(německy)oficiální stránka CDU