Národní sdružení (francouzsky Rassemblement national, zkratka RN, do roku 2018 Národní fronta) je francouzská nacionalistická strana vzniklá v říjnu 1972, vedená od roku 2011 Marine Le Penovou, dcerou bývalého předsedy Jean-Marie Le Pena. Původní název strany zněl Front national pour l'unité française (Národní fronta za francouzskou jednotu).
Národní fronta na začátku byla populistickou stranou. Původně sdružovala různorodé skupiny od radikálních katolíků, neopohanů a rasistů. Právě antisemitismus odrazoval většinu francouzské populace a Jean-Marie Le Pen byl odsouzen za trivializování holocaustu.
Pod vedením Marine Le Pen se strana distancovala od rasismu a naopak podporuje Izrael. Z pravicové politiky nízkých daní se přeorientovala na levicovou politiku silného státu podporujícího sociální zabezpečení, který má být dle nacionalistické ideologie určen pouze tzv. "pravým Francouzům" a chránit je před globalizací. Její program obsahuje tyto cíle:
Omezení imigrace
Návrat k tradičním hodnotám: zakázat potraty, podporovat místní tradiční kulturu
Větší nezávislost na Evropské unii a dalších mezinárodních organizacích
Stanovení tarifů nebo jiná ochranářská opatření před levným dovozem
Obnovení trestu smrti, zejména pro teroristy, vrahy a překupníky drog
Zrušení dvojího občanství
Zastavení výstavby mešitStrana se staví proti imigraci, a to především proti muslimské imigraci ze severní a západní Afriky a Středního východu. V prezidentských volbách 1995, Jean-Marie Le Pen navrhoval "vrátit tři milionů Neevropanů z Francie humánními a důstojnými prostředky".
Národní fronty byl také jedna z několika stran, která podpořila odmítnutí evropské ústavy z roku 2005. FN je předním členem Euronatu, který sdružuje evropské nacionalistické strany. V Evropském parlamentu byla FN do roku 2007 nezařazená, když se jí podařilo vytvořit alianci s ostatními euroskeptickými a nacionalistickými stranami, čímž dosáhla minimálního počtů poslanců nezbytných k vytvoření evropské skupiny s názvem Identita, tradice, suverenita pod vedením člena FN Bruna Gollnische. Identita, tradice a suverenita však zanikla v listopadu 2007, po zběhnutí Strany velkého Rumunska. Strana je nyní členem uskupení Evropa národů a svobody.
Jean-Marie Le Pen – od dubna 1972 – do ledna 2011
Marine Le Penová – od ledna 2011
Obrázky, zvuky či videa k tématu Národní fronta ve Wikimedia Commons
Oficiální stránky RN (francouzsky)
Národní fronta mládeže – mládežnická organizace FN
Francie: Pravice se mění, Le Pen zůstává
Postoj francouzských politických stran k evropské integraci