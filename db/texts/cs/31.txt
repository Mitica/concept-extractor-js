Společně 2014, celý názvem maďarsky Együtt – a Korszakváltók Pártja, byla v letech 2012 až 2018 levicová politická strana v Maďarsku, která se neúspěšně pokusila v parlamentních volbách 2014 a volbách 2018 porazit tehdejšího pravicového premiéra Viktora Orbána a jeho stranu Fidesz.
Strana vznikla 26. října 2012. Jeho ústřední postavou a kandidátem na premiéra byl Gordon Bajnai, předseda úřednické vlády Maďarska v letech 2009 až 2010. Ačkoliv se původně mělo jednat o předvolební alianci různých svazů, stran a hnutí, přetransformovalo se 8. března 2013 v samostatnou politickou stranu, což bylo úředně potvrzeno 5. července téhož roku. Nejprve začala spolupracovat s odpadlíky z LMP, kteří založili novou zelenou stranu Dialog za Maďarsko (PM). Spolu s ní vstoupila v lednu 2014 do koalice dalších středo-levicových stran s názvem Összefogás pro parlamentní volby 2014. Na základě výsledků a přepočtu mandátů získalo hnutí Együtt 2014 tři poslanecké mandáty (Péter Kónya, Szabolcs Szabó, Zsuzsanna Szelényi) a PM jeden mandát (Tímea Szabó).
Spolupráce E14-PM přetrvala i ve volbách do EP 2014, kdy měly tyto strany společnou kandidátku a tento postup jim přinesl zisk jednoho europoslance, kterým se stal Benedek Jávor, tehdejší spolupředseda PM.
V parlamentních volbách 2018 hnutí obdrželo pouze 0,66% hlasů odevzdaných na celostátní kandidátní listiny. Jediným úspěchem bylo zvolení Szabolcse Szabó, který byl zvolen poslancem v parlamentním jednomandátovém volební obvodu Budapest 17. OEVK se sídlem ve XXI. obvodu Csepel, a v Zemském sněmu vstoupil do parlamentní frakce zeleného hnutí Politika může být jiná.Z důvodu volebních neúspěchu se dne 2. června 2018 hnutí samo rozpustilo.
Egymillióan a magyar sajtószabadságért (Milla)
Haza és Haladás Egyesület
Magyar Szolidaritás Mozgalom
2013–2015: Viktor Szigetvári, Péter Kónya a Péter Juhász
2015–2017: Viktor Szigetvári
2017–2018: Péter Juhász
Péter Kónya
Szabolcs Szabó
Zsuzsanna Szelényi
Szabolcs Szabó (člen parlamentní frakce LMP)
1: Společně 2014 kandidovalo ve volební koalici Összefogás (MSZP–E14–PM–DK–MLP).
2: Za Společně 2014 získal mandát poslance pouze Szabolcs Szabó, který vstoupil do frakce LMP.
1: Strana měla jednotnou kandidátku s Párbeszéd Magyarországért. První zvolený europoslanec Gordon Bajnai (E14) ihned odstoupil ve prospěch druhého v pořadí, kterým byl Benedek Jávor (PM).
V tomto článku byl použit překlad textu z článku Együtt 2014 na maďarské Wikipedii.
Gordon Bajnai
Maďarský parlament
Politický systém Maďarska
Demonstrace v Maďarsku na podzim 2006
Parlamentní volby v Maďarsku 2010
Parlamentní volby v Maďarsku 2014
Parlamentní volby v Maďarsku 2018
(maďarsky) Oficiální stránky