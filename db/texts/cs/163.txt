'Dikasterium pro komunikaci (italsky Dicastero per la comunicazione) bylo ustanoveno jako Sekretariát pro komunikaci (italsky Segreteria per la Comunicazione)  papežem Františkem v červnu 2015. Nové dikasterium římské kurie má za úkol restrukturaci „všech skutečností, které se různým způsobem až do této doby zabývaly komunikací“, aby „lépe odpovídaly nárokům poslání církve“. Statut dikasteria byl promulgován dne 6. září 2016 a vstoupil v účinnost k 1. říjnu. Od  23. června 2018 nese své současné jméno. Prvním prefektem dikasteria byl Mons. Dario Edoardo Viganò, který musel v březnu 2018 odstoupit po manipulativním zveřejnění dopisu Benedikta XVI., známém v médiích jako lettergate.
Mons. Dario Edoardo Viganò (27. červen 2015 - 21. březen 2018)
Dr. Paolo Ruffini, od 5. července 2018